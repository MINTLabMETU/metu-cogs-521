NÜ PERİDE
Hakan Akdoğan
Roman
7
Koca duvar taşıyordun yüreğinde kimsenin aşamayacağı, aşmaya cesaret edemeyeceği. Dışa karşı güçlüydü, içe, yüreğine yıkılmak üzereydi. Anılarla örülmüş, acılarla harçlanmış duvara tırmanmak, aşabilmenin ilk şartıydı. Vazgeçmek kolaydı, ertelemek de. Ama tırmanmaya başlandı bitirilmeli! Çünkü seferinde acımasız geriye dönüş vardı. Bıraktığın sefer başlangıca gebeydi. Bir aşsaydım duvarı olacaktın, kucaklayacaktın beni. Kırgınlıkların, korkuların eriyip gidecekti, olacak, geçecekti. Ben kıvranacaktım, acı çekip işkencelere gönüllü katlanacaktım yerine, bilmeden.
