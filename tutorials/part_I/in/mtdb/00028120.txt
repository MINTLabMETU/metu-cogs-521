                           
             Modernleşme Kemalizm ve Demokrasi
             Levent Köker
                   
                Araştırma-İnceleme
                   
        Bu tanım çerçevesinde, "demokrasi" yerine "siyasal modernlik" terimi de kullanılmış ve "temsilî demokrasi" ile aynı şey olduğu kabul edilen bu "demokratik idealin pratik başarısı(nın) en yüksek noktasına Amerika Birleşik Devletleri'nde eriş(tiği) "nden bahisle siyasal gelişmenin, "geri siyasal toplulukların Amerikan modeline benzeme yolunda sürekli hızlanarak ilerleyecekleri bir "geçiş" süreci olarak anlaşılması" gerektiği ileri sürülmüştür. 17
        Siyasal gelişme, bu biçimde, "demokrasi"ye doğru değişim olarak anlaşıldıktan sonra cevaplandırılması gereken soru; böyle bir değişimin gerçekleşmesinin hangi koşullara bağlı olduğudur. Seymour Martin Lipset, "Demokratik Düzenin Şartları"nda konuyu şöyle ele almaktadır: 
        "Siyaset sistemlerini toplumun diğer yanlarına bağlayan belki en beylik genelleme, demokrasinin iktisadi gelişme seviyesiyle ilişkili olduğudur. Bir ulusun hali vakti ne kadar yerindeyse, demokrasiyi yaşatma şansı o kadar yüksektir. (...) Büyük bir yoksul , kitlesiyle küçük bir ayrıcalıklı elit grubuna bölünmüş bir toplumda ya oligarşi (küçük yukarı tabakanın diktatörce yönetimi) ya da tiranlık (halk temeline dayanan diktatörlük) olur (...).
        Ben bu varsayımı somut olarak denemek için, iktisadi gelişmenin çeşitli yönlerini -servet, sanayileşme, şehirleşme ve eğitim ifade eden istatistikler kullandım. "18
        17   Donald Cruise O'Brien, "Modernization, Order, and the Erosion of a Democratic Ideal: American Political Science 1960-1970", David Lehmann (der.), Development Theoıy Four Critical Studies (Londra: Frank Cass, 1979), s.51. 
        18   Seymour Martin Lipset, Siyasi İnsan, çev. Mete Tunçay (Ankara: TSID Yay., 1964), s.28-30. (İlk kez taslak hâlinde 1959'da yayımlanan bu çalışmadan iki yıl kadar önce, Anthony Downs'ın An Economic Theory ol Democracy (New York: Harper and Row, 1957) adlı çalışması yayımlanmış ve kapitalist iktisat ile liberal demokrasi arasındaki ilişkiyi kuramlaştırma tarzıyla dikkatleri çekmişti. 1950'lerle 1960'ların Amerikan siyaset biliminde iktisat-demokrasi ilişkileri hakkındaki temel yargısını, "demokratik siyaset içinde partiler kar amaçlı girişimcilere benzerler (s.295) "ortaya koyan bu yapıtın "siyasal gelişme" kavramının demokratikleşme olarak tanımlanmasına katkıları azımsanamaz. Bkz. Brian Barry, Sociologists, Economists arıd Democracy(Chicago: The U. of Chicago Press, 1978).
        Bu yaklaşım uyarınca demokrasinin varolabilme koşullarından biri  "iktisadi kalkınma" olmaktadır. Bunun yanında , "toplum üyelerinin siyasal nesneler karşısındaki değerleri ve diğer yönelimleriyle anlatımsal siyasal semboller hakkındaki ampirik inançlarından" oluştuğu kabul edilen "siyasal kültür"ün 19 de demokrasiye izin verici öğelerden oluşmasının gerekli olduğu vurgulanmaktadır. Burada, "türevsel" ve "fonksiyonel" siyasal gelişme tanımlarının "amaçsal" tanımla  birarada varoldukları görülmektedir. Bir diğer deyişle siyasal gelişmenin amacı demokrasinin kurulmasıdır ; demokrasinin kurulması da iktisadî kalkınma ve kültürel değişime bağlı olmaktadır. Demokrasinin toplumsal koşullarının böylece çözümlenmesiyle, esas olarak, iktisadi kalkınmayı gerçekleştirmiş, demokrasiye izin verici kültürel özelliklerle donanmış "modern" toplumlarla geleneksel (modern -Batılı olmayan, azgelişmiş) toplumların zaman içinde, modernlik noktasında aynılaşacakları kabul edilmektedir. 20 
        B. İstikrar ve Düzen İçinde Gelişme 
        Siyasal gelişmenin bu biçimde "demokrasi"ye doğru bir değişim süreci olarak kavranması, 1960'lann ortalarına doğru bazı itirazlara ve eleştirilere konu edilmiştir. Karşılaştırmalı siyaset bilimi alanındaki araştırmaların bulgularına dayanan  
         19 Huntington ve Dominguez, a.g.y., s.19-20. 
        20 Bu savın tartışılması için bkz. S. N. Eisenstadt, "Convergence and Divergence of Modern and Modernizing Societies: Indications from the Analysis of the Structuring ot Social Hierarchies in Middle Eastern Societies", International Journal of Middle Eastern Studies, Cilt VIII, (1977), s.1-27.
        bu itiraz ve eleştirileri şu noktalarda toplamak mümkündür:
        (1)  Siyâsal gelişmenin demokrasiyle özdeşleştirilmesi, bir kere, "bilimsellik" açısından doğru değildir. Bilim, "nesnel gerçeklik"in "diğer yargılarından arındırılmış" bir biçimde analizini hedefler. Öyleyse, Batılı olmayan toplumların değişim süreçlerini açıklamakta kullanılan kavramların bu nitelikte olması gerekir. Oysa, "siyasal gelişmenin anahtarı olarak demokrasinin kurulmasından sözetmek , böylelikle, Amerikalı veya en azından Batılı değerleri başkalarına zorla kabul ettirmeye çalışmak olarak görülebilir (...)."21 
         (2) Karşılaştırmalı siyaset bilimi alanındaki araştırmalar, iktisadi ve toplumsal gelişme yolundâ hızla ilerlemek isteyen Batılı olmayan toplumlardaki somut oluşumların "demokrasi"yle uyuşmadığını ortaya koymuştur. Bu bakımdan, bu toplumlardan birçoğu demokrasi ile "hızlı gelişme"nin birarada bulunamayacaklarını kabul ederek,  gelişmeyi "istikrar ve düzen" terimleriyle kavramaya yönelmişlerdir. Esasen, "bu toplumların demokrasiye "hazır olmadıkları" genellemesindeki doğruluk payı(nın) yüksek" oluşu 22 ve alternatifinin en azından "belirsiz ve tehlikeli gelecek kestirimleri" olması halinde ortaya çıkabilecek "kötü"lüğü karşısında, "istikrarı gelişme kavramıyla ilişkilendirmek haklıdır. "23 
         Bu çerçevede istikrar, iktisadi ve toplumsal modernleşmenin siyasal düzeydeki yankılanışlarını açıklâmak üzere geliştirilmiş bir kavram olarak, "siyasal örgütlerin ve usullerin kurumlaşmasını gerektirir; istikrarın derecesi de, siyasete katılmak isteyen grup ve bireylerin siyasal katılımları için, siyasal 
        21  Lucan Pye, Aspects oiPolitical Development, s.41. 
        22  A.g.s.. s.87. 
        23 A.g.e., s.41-42.
        kurumların sağladığı imkânların ölçüsüne bağlıdır."24Batılı olmayan toplumlardaki iktisadi ve toplumsal modernleşme süreci, toplumsal hareketliliği dolayısıyla siyasal katılmayı arttırmış, buna karşılık siyasal kurumlaşma düzeyi bu katılım artışını sistem açısından işlevselleştiremediği için ortaya siyasal gelişme değil, daha doğru olarak siyasal bozulma olarak adlandırılması gereken bir değişim süreci çıkmıştır. 25Bu bozulmanın sonucu olarak da, söz konusu toplumlarda askeri diktatörler ve/veya tek-parti hegemonyası biçiminde görülen demokratik olmayan siyasal kurumlar ortaya çıkmıştır. 26 Bu kurumların temsil ettiği "belli bazı baskı kurumlarını, modernleşmekte olan bir toplumun örgütlenmesi için belki zorunlu olan kurumlar olarak görmek" gerekmektedir 27 
        24  Huntington ve Dominguez, a.g.y, s.9-10.
        25  Samuel P. Huntington, "Siyasal Gelişme ve Siyasal Bozulma", çev. Ergun Özbudun, AÜHFD, Cilt: XXII-XXIII. Sayı: 1-4 (1965-1966) ve S. P. Huntington, Political Order  in Changing Societies (New Haven ve Londra: Yale U. Press., 1966).
        26   Huntington bu kurumları "praetoryen" olarak nitelendirmekte ve bir sistem için önemli olan şeyin ad değil, toplumu yönetebilme yetisi veya istikrar ve düzeni sağlamadaki becerisi olduğunu vurgulamaktadır: Political Order, s.l. vd.
        27   David E. Apter, The Politics of Modernization (Chicago: The U. ot Chicago Press, 1969), s.3.
        İKİNCİ BÖLÜM MODERNLEŞME KURAMINA GÖRE SİYASAL GELIŞME-İDEOLOJİ İLİŞKİSİ 
        Siyasal gelişme kavramında 1960'lann ortalarına doğru oluşan ve özellikle de Huntington'ın çalışmalarıyla, terim yerindeyse kesinleşen bu anlam değişiminde siyasal gelişme daha geniş kapsamlı toplumsal değişme sürecinin bir yönü olarak kavranmaktadır. "Geniş kapsamlı toplumsal değişme süreci"yle kastedilen ise "modernleşme"dir. Bir diğer deyişle siyasal gelişme, iktisadî ve toplumsal modernleşmenin siyasal sürece yansımalarını, yani "siyasal modernleşme"yi ifade etmektedir. Bu bölümde, geniş kapsamlı toplumsal değişim sürecinin açıklanmasında başvurulan bir kuram olarak modernleşmenin temel öncülleri içinde siyasal modernleşmenin nasıl anlaşıldığı ele alınacaktır. 
        I. Modernleşme Kuramının Temel  Öncülleri
         	Batılı olmayan toplumlardaki değişim süreçlerini açıklamak amacıyla geliştirilen modernleşme kuramı, her şeyden önce, "modern" ve "geleneksel" olarak nitelenen iki toplum tipinin karşılaştırılmasına dayanmaktadır. Bu tipleştirmede esas olarak modern toplum tipinin ne olduğu ifade edilmiş, geleneksel toplum ise bir tür "modern olmâyan toplum" biçiminde algılanmıştır. Dolayısıyla öncelikle modern toplum tipinin temel özelliklerinin nasıl tanımlandığını incelemek gerekmektedir. 
        Modern toplum kavramı, belirli bir insan tipini; insanla doğa ve insanla insan arasındaki ilişkilerin belirli bir kavranış biçimini (veya belirli bir "kültür"ü), belirli bir iktisadî ilişkiler sistemini ve nihayet, genellikle bu  öğelerin  oluşturduğu toplumsal ve iktisadî temel üzerine bina edildiği düşünülen bir siyasal yapıyı içermektedir. 28  
        A  Modern İnsan 
        Modern toplumda varolduğu düşünülen insan tipinde yeralan  öğeler, oldukça kapsamlı bir biçimde Alex İnkeles tarafından şöyle formüle edilmiştir:  
        i-  "(...) yeni deneyimlere hazır, yenilik ve değişime açık olmak... " 
        ii- "(Modern insan). Yalnız kendi yakın çevresinde değil, onun dışında da birçok sorunlar ve konular hakkında kanaatler edinme , ve taşıma eğilimindedir. (...) Çevresindeki tutum ve kanaatlerin çeşitliliğinin daha farkındadır. Bu farkları korkusuzca kabullenebilir ve onlara  otokritik  ve hiyerarşik şekilde yaklaşma ihtiyacını duymaz. Ne iktidar hiyerarşisinde kendisinden üstte olanların kanaatlerini otomatik olarak kabul eder, ne de kendi altındakilerin kanaatlerini otomatik olarak reddeder (...)."
        28  Sosyal bilimlerin günümüzde ortaya koyduğu manzara, disiplinler (hattâ alt-disiplinler) arasında belki de aşırı bir uzmanlaşmadır. Bu nedenle, her biri kendi içinde ayrı bir uzmanlık alanı oluşturan çeşitli sosyal bilimlere mensup bilim adamları, modem toplumu kavramsallaştırırken, bir anlamda oldukça doğal olarak, kendi uzmanlık alanlarını öne çıkaran tanımlar geliştirmişlerdir. Böylelikle de, modernleşmenin sosyolojik, iktisadi, siyasal, antropolojik ve sosyo-psikolojik kuramlarından sözetmek mümkün olabilmiştir. Bütün bu farklılıklara rağmen, modem toplum soyutlamasının genel özellikleri üzerinde belirli bir consensus sağlandığı söylenebilir. Farklı modernleşme kuramlarını sosyal bilimlerdeki disiplinler açısından sınıflandıran bir çalışma için bkz. Baidya Nath Varma, The Sociology and Politics ol Development: A Theoretical Study (Londra: Rouriedge and Kegan Paul, 1980) Muhtelif yerler.
        iii- "Geçmişten çok bugüne ve geleceğe yöneliktir (...)." 
        iv  "Planlamaya ve örgütlenmeye yöneliktir ve bunlara ilgi duyar; bu tür faaliyetleri, hayatı düzene sokmanın bir aracı olarak görür (...)." 
        v- "İnsanın, amaç ve hedeflerini gerçekleştirebilmesi için, çevrenin egemenliğine girecek yerde, o çevreye egemen olmayı öğrenebileceğine inanır (...)." 
        vi- "Dünyanın tahmin edilebilir olduğu, çevresinde kurumların ve diğer kişilerin yükümlülük ve sorumluluklarını yerine getirecekleri konusunda daha çok güven besler. Ona göre davranışları kader veya kapris belirlemez (...)."
        vii- "Başkalarının haysiyetinin daha çok bilincindedir ve başkalarına saygı gösterme eğilimi daha güçlüdür (...)."
        viii- "Bilim ve teknolojiye daha çok inanç duyar (...)."
        ix- "Dağıtıcı adalete, yani ödüllerin kaprise ya da kişinin özel niteliklerine göre değil, yaptığı katkıya göre dağıtılması gerektiğine inanır."29
        Inkeles'in bu özelliklere sahip olduğunu belirttiği modern insan tipi geçerli kabul edilirse, böyle bir insan tipinin yeraldığı modern toplumda insanin doğa ve diğer insanlar ile olan ilişkilerinde de, bu özelliklerden kaynaklanan özel düşünüş ve davranış kalıplarının varlığını görmek gerekecektir.
        B. Modern Toplumda İnsan-Doğa ve İnsan-İnsan İlişkileri
        İnsanın kendi ihtiyaçlarını karşılâmak, kendi amaçlarını gerçekleştirmek için çevresine egemen olabilmesi, modern  insanın doğaya olan ilişkisini. belirleyen en temel özelliktir. Bu egemenliğin oluşturulabilmesi için de amaçlar ile araçlar arasında rasyonel bir denge arayışı gereklidir. Rasyonel denge 
        29  Alex Inkeles, "The Modemization of Man", in Myron Weiner (der.) Modemization: The Dynamics or Growth, Voice of America Forum Series (Washington, 1977-ilk baskı: 1966), s.154-157 (Buradaki çeviri, bazı küçük düzeltmelerle, Huntington ve Dominguez, a.g.y, s.35-36'da yeralan E. Özbudun çevirisinden alınmıştır).
        arayışı ile ifade edilmek istenilen ise, özünde, insanın sınırsız bir "tüketici" olması, buna karşılık sınırsız tüketim isteklerini karşılayacak kaynakların kıt oluşu varsayımına dayanmaktadır. Bir diğer deyişle modern toplumun insanı sınırsız ihtiyaçları ile kıt kaynaklar arasındaki optimum dengeyi aramaktadır. Modern insanın kendi "bireysel yararı"nı maksimize etme arayışı içinde olması ve bireysel mülkiyet kavramının da böyle bir çerçeveye oturtulması, modern insan ile doğal çevresi arasındaki ilişkilerin temelini oluşturmaktadır. 30 Modern insan açısından doğal çevre, uyum gösterilecek zorunluluklar üreten bir kaynak olmaktan çıkmış, maddî ihtiyaçların azamî ölçüde karşılanması için akıl yoluyla (temelinde pozitif araçsal aklın yattığı bilim 31ve teknoloji yoluyla) egemen olunması gereken bir nesneler evreni durumuna gelmiştir. 32
        İnsan-insan ilişkileri söz konusu olduğunda, yukarıda belirtilen insan-doğa ilişkilerinin kuruluşunda yeralan temel özellikleri burada da görmek mümkündür. Modern toplum kavramı içinde yeralan insan tipinin gösterdiği özellikler, bu toplumda insanın "birey" olarak algılandığını, insan-insan 
        30  Karş. C. B. Macpherson, The Political Theory of Possessive Individualism, Hobbes to Locke (Oxford: Oxford University Press, 1962) Muhtelit yerler. "Rasyonel İktisadi İnsan" kavramının gelişme kuramları içindeki yer ve önemi için bkz. C. B. Macpherson, "Reflections on the Sources of Development Theory", in Manfred Stanley (der.), Social Development, Cridcal Perspectives (New York: Basic Books, 1972) s.206-220.
        31 Burada Max Weber'in rasyonalite türlerini ayrıştırırken ortaya koyduğu bir ayrıma değinmek gerekmektedir: "(Weber), değere yönelmiş akılcı (Wertrafionan ve amaca yönelmiş (Zweckrational) akılcı eylem ayrımını yapmaktadır-ilki belli bir eylem biçimi içinde yeraldığına inanılan bir değerin gerçekleştirilmesine, sonuncusu ise belli bir eylem biçiminin sonucunda ortaya çıkması beklenen bir amacın veya amaçların elde edilmesine yönelmiştir." (Rogers Brubaker, The Limits of Rationality, An Essay on the Social and Moral Thought of Max Weber (Londra: George Allen and Unwin, 1984), s.51 ). Bu ayrım çerçevesinde modem insanın eylemlerinin ikinci tür rasyonalitenin içinde yeraldığı söylenebilir.
        32   Doğal çevrenin, üzerinde egemenlik kurulacak bir nesne haline gelmesi, aydınlanma düşüncesi içinde biçimlenen modern ideolojinin önemli bir özelliği olmaktadır. Bkz. Theodor Adomove Max Horkheimer. DialecficolEnlightenment(Londra: Verso, 1979) Muhtelif yerler.
        ilişkilerinin de " bireyler arası  ilişkiler" olarak anlaşıldığını ortaya koymaktadır. Birey kavramıyla ifade edilmek istenilenin ne olduğunu anlatabilmek için Louis Dumont'un şu ayrımına başvurabiliriz:  
        "l. bütün toplumlarda bulunan, konuşma, düşünme ve irade sahibi ampirik özne, insanlığın bölünemeyen birimi; 2. öncelikle bizim modern insan ve toplum ideolojimizde bulunan bağımsız, özerk ve bu nedenle de (özünde) toplumsal-olmayan varlık. "33 
        Bu ayrımdan anlaşılacağı üzere modern toplumda insan-insan ilişkileri, Dumont'un ayrımındaki ikinci kategoride yeralan bireyler arasındaki ilişkiler anlamına gelmektedir. Dumont'un bu noktadan hareketle, modern toplumda insan-insan ilişkilerini ifade etmekte kullandığı kavram ise eşitlikçiliktir. Dumont'a göre modern toplumda her insan birey olarak, diğerleriyle, dahil olduğu toplumsal grubun özellikleri dikkate alınmaksızın, eşit olarak kabul edilmektedir. Şerif Mardin'in "Turkey: The Transformation of an Economic Code" başlıklı çalışmasında ortaya koyduğu şu saptamanın yardımıyla; Dumont'un kastettiği eşitlikçilik anlayışını açıklamak mümkündür. Mardin'e göre
        Her bireyin, insan olma özelliği içinde bir diğer insanla eşit olduğu fikri yüzyıllardır ve birçok farklı uygarlıklarda ileriye sürülmüştür. Bireylerin kendi manevi ihtiyaçlarının karşılanmasını isteme hakkına sahip oldukları düşüncesi ise biraz daha yenidir(...)34
        33  Louis Dumont, Fıom Mandeville to Marx, The Genesis and Triumph ol Economic Ideology (Chicago: The University of Chicago Press, 1977), s.8.
        34   Şerif Mardin, "Turkey: The Transformation of an Economic Code", in E. Özbudun ve A. Ulusan (der.), The Political Economy ol Income Distribution in Tuıkey (New Yörk: Holmes and Meier Publishers, Icn. 1980) s.23.
        
        
        
