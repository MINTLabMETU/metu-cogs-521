                           
             Türk Tarihinde İslamiyet 
             Turgut Akpınar
                   
                Araştırma-İnceleme
                   
        İşte Türk Tarihîni bu kadar yakından tanıyan bu müellif, Türklerin  İslâmiyet'e  girişlerinin sonuçlan hakkında şunları yazıyor: 
        "Ortaasya Türkleri, Çin'le alakalarını keserek, İslâm esas akidelerini kuvvetle, kabul ettikten sonra yeni bir hayata girdiler ve bir asır kadar İslâm felsefesi edebiyatı, sanatıyla o kadar meşbu oldular ki, mazi ile ve henüz o daireye girmemiş sair Türklerle alakalarını kestiler. Türkistan, Maveraünnehr ve Harezm Türkleri  İslâmiyet'i  devlet dini yani resmî din olarak münakaşasız, heyeti umumiyesi ile kabul etmiştiler. Onlar için uyanış ve yenilik devri, Ortazamanın yeniden başlaması demek oldu. Eski Yunan-Roma aleminin onlarda hüküm süren serbest düşüncelerin meydana çıkması, Avrupalıları karşı konulmaz bir cazibeyle meçhule serbest araştırmaya, mevzuatı inkâra götürürken, o zamana kadar onlarla eşit olan Türkler (? T.A.), Ehl-i Sünnet alimlerinin telkinlerini münakaşasız dinlemek için Medreselere gidiyorlardı. Onlar Arapların bozdukları Aristo felsefesini meçhul bir şey keşfetmiş gibi buldular. Mecasti'ye (Batlamyos yani Ptoleme'nin meşhur eserine Arapların verdiği isim) döndüler. İbn Sina'nın fikirlerine gömüldüler, hulasa bir kelime ile yeniden Samaniler devrini yaşamaya başlayarak, durdukları yerde adım attılar. Başkalarınkinden hiç aşağı olmayan ,fikir faaliyetlerini (? T.A.), skolastik;. fıkh ve belagate sarfettiler. Euclides'i Batlamyos'u, Galien'i Bokrat'ı (Hippocrat) ihya ettiler ve Eflatun'a (Platon) ancak temas edebildiler. Bundan ileri gitmek yolu kaybetmekti. Nihayet geri dönmeye başladılar.  Kuran   ve Hadisle iktifa ettiler, artık Türk bir taraftan Pir'in, Şeyhin ruhani istibdadı diğer taraftan hükümdarın cismani istibdadı altında hiçbir şey düşünmez oldu." Bu satırları nakleden Köprülü, ayrıntılardaki bazı yanlışlara rağmen Cahun'un bu fikirlerinde cidden büyük bir hakikat payı bulunduğunu söyler ve Ortaasya Türklerinin Timur ve çocukları zamanından sonra, mütemadiyen geriye gittiklerini ve bu gerileme ve çöküntünün hayatlarının bütün unsurlarında göze çarptığını vurgular.  236 
        Biz burada, Ortaasya Türk kavimleri arasında uzun süren araştırmalar yapmış olan Radloff un yukarıda iddia edilenlere uymayan kanaatini hatırlatmakta yarar görüyoruz. 
        Cahun'un bir Avrupalı gözüyle ve sonraki gelişmeleri gözönünde tutarak, İslâm fikir aleminde ilim ve felsefenin içine düştüğü durumu belirten düşüncelerine bir yönden hak vermekle beraber, onun  İslâmiyet'ten önceki Türkleri, fikir hayatı  bakımından herkesle (mesela Avrupalılarla) aynı düzeyde gören ve onları İslâm Medeniyetine katılmakla çok şey kaybetmiş gibi gösteren fikrine hiçbir şekilde katılamıyoruz. 
         Türkleri ilim ve felsefede batağa saplayan kişiler olarak isimleri sayılan düşünür ve alimlerden hangisi daha evvel Ortaasya'da biliniyordu veya incelenmişti? Aslında bir zamanlar kör değneğini beller gibi, kalıp halinde tekrarlanan ve Ortaçağı "Karanlık Çağ" diye niteleyen fikirler bugün artık bildiğimiz kadarıyla terkedilmiştir. 
        Çünkü Ortaçağın aynı zamanda yeni fikirlerin ve Yeni çağı yaratan unsurların mayalandığı bir dönem olduğu da birçok yerde vurgulânmıştır. Bu önemli soruna girecek değiliz. Fakat şu açıktır ki Yeni Çağın Zirvelerine varmak için birtakım düzlüklerden, kıraç araziden, bataklıklardan ve dolambaçlı yollardan geçmek gerekmiştir. Ortaçağın bu yollarından geçilmese o zirvelere varılması belki de mümkün olamazdı. 
        Acaba Türklerin  İslâmiyet'e  geçmesi üzerine fikri hayatlarında zorunlu olarak oluşan ve gelişen yeni istikamet, tarafsız bir gözle bakılırsa nasıl değerlendirilebilir? 
        Türklerin  İslâmiyet'le  ilim ve felsefede nasıl bir düzeye eriştiklerini anlayabilmek için İslâm öncesi dönemde bu 
          236 Leon Cahun, Türk Edebiyatında İlk Mutasavvıflar, Ankara, 1966, s. 142, dipnot 3 (Köprülü'den naklen). 
        alandaki durumlarının incelenmesi ve üzerinde dikkatle durulması, düşünülmesi gerekir. 
        Avrupa'nın özellikle tecrübi (deneysel) ilimler ve hür felsefe alanındaki sonraki başarılarına bakarak, vaktiyle Türklerin   İslâmiyet'e  girişini bir nevi "Fikir Alanındaki İntihar, " gibi göstermek kadar yanlış bir şey düşünülemez. Öyle olsaydı Avrupalıların Müslümanlardan ilim ve felsefe alanındaki büyük ölçüde yararlanmalarının da olumsuz sonuçlar vermesi beklenebilirdi. 
        İslâm Medeniyetinde, bir zamanlar ilimde ve felsefede birçok başarılar elde edilmiş, dünya düşünce tarihînde önemli bir mevki elde edilmîştir. Fakat bu başarılar, çeşitli nedenlerle ve özellikle de dinin dogmaları ve taassubun her alanda hakimiyet kurup hür düşünce ve araştırmayı önlemesi sonucunda yok olup gitmiş, yerine bağnaz her şeyi din açısından gören, her ilmi ve düşünceyi kutsal metinlerde arayan bir zihniyet hakim olmuştur. Bu gidişe Müslüman Türkler de birlikte katılmışlardır. Fakat Türkler için işin bir de başka yönü vardır.  İslâmiyet'i  kabul etmeden önce, felsefe ve ilim alanına yabancı kalmış bir toplum, bu Medeniyet sayesinde ve şüphesiz bu dönemde yerleşik bir hayata geçişin geniş ölçüde gerçekleşmesi sonucunda, mütevazı ölçülerde de olsa, ilim ve felsefe alanında da az çok eser verebildiler. Dünya ölçülerine vurulduğunda önemsiz kalan bu eserler, kendi geçmişimiz açısından yine de büyük bir gelişmeyi ifade etmişlerdir. 
        Bütün bu nedenlerle, İslâm Medeniyetine girmekle Türkler fikir alanında eski varlıklarından bir şey kaybetmiş olmadılar fakat çeşitli yönlerden birçok değerler kazanmış, oldular, diyebiliriz.  237 
         237 Abdülhak Adnan Adıvar, Osmanlı Türklerinde İlim, 4. Baskı, İstanbul, 1982. Osmanlı Döneminde Türklerin ilim alanında yaratabildiği ürünlerin  neler olduğunu, Dünya ölçülerinde bile takdir kazanan bu eserden, (Prof. Aykut Kazancıgil'in notlarıyla büsbütün değerlenmiş olarak) öğrenmek mümkündür. 
        
        Türklerde güzel sanatlar ve İslâm dini 
        Bir toplumun kültürünü oluşturan unsurların en önemlilerinden biri şüphesiz onun sanatıdır. Sanatın geliştirici veya engelleyici koşullarından biri de toplumda geçerli olan değer yargılarıdır. Bu değer yargılarının önemli bir kaynağı ise dîndir.  238 Dolayısıyla din, sanat hayatında geliştirici veya engelleyici olabilir. Bunun en güzel örneği, tarihîmizde Budist Türklerde heykelin, Maniheistlerde resim ve minyatürün bir hayli gelişmiş olmasıdır ki aşağıda göreceğimiz gibi bu gelişme, hemen tamamen dinden kaynaklanmaktadır.  İslâmiyet'in kabulünden sonra heykelin kökünden kazınması, resmîn ise gittikçe ortadan çekilmesi yine dinî nedenlere dayanmaktadır. 
        Genellikle dinlerin, toplumların sanat hayatında da büyük etkiler yapabileceği ve yaptığı kanaatinden hareketle, asıl konuya, Türklerin Sânat hayatındaki durumunu incelemeye geçebiliriz. 
        İSLÂMİYET ÖNCESİ DÖNEMDE TÜRKLERDE SANAT 
        Hun sanatı sorunu ve tartışmalar 
         "Türk" ismiyle tarih sahnesine ilk çıkanlar,  nispeten  yeni tarihlerde (6.-8. yüzyıllar) Devlet kuran Göktürk veya Köktürklerdir. Fakat Türk kavimlerinin daha eski zamanlardan beri Ortaasya'nın belirli bölgelerinde yaşadıkları bilinmektedir. Bugüne kadar ,bilinen en eski Türk kavmi Çinlilerin Hiung-nu dedikleri Hun'lardır. Egemenliklerini Avrupa içlerine 
          238 Şerafettin Turan, Türk Kültür Tarihi, Ankara, 1990, s. 234. 
        kadar uzatan Attila Hunları (ki bunlara Avrupa Hunları da denilmektedir) ile Asya Hunları yahut Hiung-nu'ların aynı kavim olup olmadıkları hep tartışılmıştır. Alman sinologu Herbert Franke'ye bakılırsa, en yeni araştırmalarda, Hiung- nuların dilinin, Türk dillerinden olmayıp, Sibirya dillerinden olduğu fikri ağır basmaktadır. Yani ona göre Asya Hunlarının Türklüğü şüphelidir.  239 Esasen Hun İmparatorluğu gibi büyük step devletlerinde tek bir kâvim değil pek çok, farklı kavimler bir araya gelmişlerdir. Bu itibarla Hiung-nuların Türklüğü kesin olsa bile bunların hakim olduğu çok geniş bölgelerde uygulanan sanatın sadece Türklere özgü bir sanat olduğu ileri sürülemez. Bu kısa açıklamadan maksadımız, sözü son yıllarda Hun Sanatı ismiyle yayınlanan bir kitabın neden olduğu fırtınaya getirmektir. "Hun Sanatı", Nejat Diyarbekirli'nin Profesörlük tezidir. Kitapta amaçlanan husus, bilinen en eski Türk kavmi olarak, Hunların Sanâtını ortaya koymaktır.  240  Eserde ilim aleminde "Hayvan Üslubu" (Tierstil) denilen ve steplerde yaşayan pekçok kavimde ortak olan sanat, Hunlara maledilmîştir. İlk defa meşhur bilgin Rostovtzeff tarafından "Hayvan Üslubu" diye nitelenen bu sanat, steplerdeki birçok kavmin ortak malı ise de, bunun en güzel örnekleri İskit ve Sarmatlara ait bölgelerdeki kazılarda bulunduğundan bu sanata "İskit Sanatı" diyenler de vardır. İşte "Hun Sanatı" kitabında incelenmiş olan Sanat bu sanattır. Kitap, değerli eserleriyle tanınan Mustafa Cezar tarafından şiddetle  tenkit  edilmîştir. Cezar'a göre, Hun Sanatı kitabının ilmî açıdan en zayıf tarafı, yabancı arkeolog, tarihçi ve sanat tarihçilerinin İskit eseri olarak gösterdikleri şeyleri, bir kalemde Hunlara mal etmesinde ve özellikle bunların Hunlara aidiyetini ispatlayacak ilmî 
         239 Herbert Franke- Rolf Trauzettel, Das Chinesiche Kaiserreich, Frankfurt/M. 1968, s. 83 vd. 
         240 Nejat Diyarbekirli, Hun Sanatı, İstanbul, 1972. 
        verileri ortaya koymamasında düğümlenmektedir. Kitapta ,Pazırık kazılarında çıkarılan eserlere ait 120 resim bulunduğu halde, Noin Ula Kurganından 3 eserin resmî konulmuştur. Halbuki Pazırık'ta kazı yapan tanınmış Rus bilgini Rudenko dahil olmak üzere, hemen bütün ilim adamları Pazırık buluntularını İskit eseri olarak göstermektedirler. İskitlerin ise Z. V Togan'ın itibar görmemiş bazı karşı-iddialarına rağmen Türk olmadıkları, bugün ilim aleminde tereddütsüz kabul edilmektedir. Sadece, Noin-Ula Kurganının Hunlara aidiyetinin kabul edildiğini belirten Cezar, sonuç olarak, "Hun Sanatı" kitabını, İskit eserlerini Hun eseri olarak tanıtan haliyle, temelsiz ve adeta boşluğa kurulmaya çalışılmış bir yapıt olarak görmektedir.  241
        Cezar'ın 1974 tarihînde İstanbul'da yayınlanan  tenkit   kitapçığına, "Hun Sanatı" kitabının müellifi değil, Diyarbekirli'ye bu kitabı ile Profesörlük unvanını veren kurulda raportör olarak bulunan, yani baş rolü oynayan tarihçi Prof. Bahaeddin Ögel, 1976'da cevap vermiştir. "Mustafa Cezar'a İhtar" diye  acayip  bir başlıkla çıkan ve elden dağıtılan bu broşür, bir ilim adamına uygun düşmeyen bir üslup ve tehditlerle, şahsiyata kaçan bir şekilde yazılmıştır. Bugün bulunması hemen hemen imkânsız olduğundan, ufak bir belge olarak kalması içirt bazı kısımları aşağıya almamın hoş görüleceğini sanıyorum.  242 
        "M. Cezar, bu broşüründe, sayın N. Diyarbekirli'nin değerli bir araştırma ve çalışma mahsulü olan Hun Sanatı adlı kitabını tenkide yeltenmiş bu arada Diyarbekirli'nin haklı olarak Hun Sanatı diye takdim ettiği sanatın Hun değil İskit Sanatı olduğunu iddiaya kalkışmıştır ve bizim eserlerimizde aynı tezi savunan görüşleri de çürütmek istemiştir. " (Bu 
         241 Mustafa Cezar, "Hun Sanatı" Üzerine, İstanbul, 1974. 
         242 Bahaeddin Ögel, Mustafa Cezara İhtar, İstanbul, 1976. 
        satırlardan Ögel'in aslında kendi eserlerini savunmak için bu cevabı yazdığı anlaşılmaktadır T.A.) Düşünelim ki bir Üniversite mensubu 30 yıl eski Ortaasya ve Hunlar üzerinde çalışmıştır. Dünyanın en büyük mütehassıslarından Çince ve Ortaasya tarihînin  metotlarını  öğrenmiştir. Üniversite kariyerinin üçte birini yurt dışında bu sahanın en salahiyetli üniversitelerinde geçirmiştir. Hem de Ankara Üniversitesi'nin verdiği imkânlar ile. Eski Türk Tarihî ile ilgili kaynak dillerinin hepsini yerinde öğrenmiştir. Ama bir gün bir amatör çıkmıştır. 
        Eline geçen bütün çamurları ona fırlatmıştır. Bazıları da buna inanmaya başlamıştır. O zaman şunu demeye hakkımız yok mudur?: "Lanet olsun böyle bir muhite, lanet olsun ilim adamı geçinen ve böyle hezeyanlara inanan kimselere, lanet olsun bu iddialara inanan ilim kuruluşlarına. Tabiî, bu iddialara hakikaten inanıyorlar ise". "Biz Türk Üniversitelerine yarım düzineden fazla doçent ve doktor asistan yetiştirmiş ve vermişizdir. Bunların çoğunluğu da Çince gibi kaynak dillerini bilirler . Biz tezleri basılmış olan 10 Çinliye doktor unvanı vermiş bulunuyoruz. Bu Çinliler halen Boston, Melburn, Havai Academia Sinica ve Chen Chengchi Üniversitesi gibi yerlerde vazife gören seçkin ilim adamları olmuşlardır. Türk Tarihî ve Kültürü sahipsiz değildir. Sayın Mustafa Cezar'a ise bu konuda hiçbir söz düşemez. Herkes haddini bilmelidir. Ortaasyalılar ile Türklerin Devlet kurma yeteneği olmadığına inananların, yazılarını aktarmaya hakkı yoktur. " 
        "Sayın Cezar, kendi broşürüne daha çok politik görüşleri konu yapmıştır .. hâlâ Stalin çağındaki görüşleri aktarmada ve o seviyede kalmaktadır .. Türk Tarihî ile Türk Milletinin bütünlüğü, şahsi rekabetlerin ve her şeyin üzerinde tutulmalıdır .. Biz Atatürk'ün emrettiği Türk Tarihî araştırmalarına hayat vermiş ve yemin etmiş kimseleriz. Babamıza bile taviz veremeyiz. Tabii olarak gerçeği ve kaynakları en iyi bilerek. " 
        Dikkat ve ibretle okunması gereken bu satırlar, bize bazı Tarihçilerimizin düşünce yapılarını ve düzeylerini göstermesi bakımından çok ilgi çekicidir. Bugün dünya ilim adamları. dillerinden kalan izleri araştırarak, Hiung-nu'ların dilinin Türk dillerinden olmadığını ortaya atıp bunu tartışırken, Hun Sanatı diye nitelenen sanatın aslında İskit Sanatı olduğunu ileri süren bir ilim adamının bizce isabetli tezini, saçma sapan övünme sözleri ve gereksiz laflarla hakaretlere boğan bu büyük uzmanın, tutumuna ne demeli bilemiyorum. Buna okuyucuların çoktan gereken hükmü verdiklerini sanıyorum. 
        Bizim burada Hun Sanatı ile ilgili olarak kısaca söyleyeceğimiz şudur ki steplerde yaygın bir sanat tarzı olan Hayvan Stili denilen sanat, sadece Türklere değil step kavimlerinin birçoğuna ait ortak bir sanatı temsil etmektedir. Bu sanatın yaratılmasında Türk kavimlerinin de iştirak ettiği rahatça kabul edilebilirse de, "steplerin göçebe sanatının etnik niteliğini saptamanın imkânsız olduğunu" söylemek galiba en doğrusudur.  243
        Uygurlarda sanat 
        Hunlardan sonra, büyük bir devlet kuran ve bize Orhun Anıtları gibi eşsiz bir tarihi belge bırakan Köktürklerden kalan,  adı geçen   Anıtlar çevresinde Kültekin ve karısına ait olduğu saptanan bazı heykeller bulunmuşsa da onların sanatı hakkında pek az şey biliyoruz. Esasen göçebeliğin esas olduğu bu toplumda gelişmiş bir sanat faaliyeti de beklenemez. Bozkır hayatı ve göçebelik kolay taşınmayı da zorunlu kıldığı için, günlük kullanıma yarayan eşya üstündeki sanat dışında fazla
         243 Dogan Kuban, Anadolu Türk Mimarisi Tarihi, İstanbul, 1965, s. 25, 44. (İst. Teknik Üni. Mimarlık Fak. Yy.) 
        
        bir sanat faaliyeti yürütmek imkânsız gibidir. Bu yüzden, göçebelik döneminde Türk Sanatının bütün konar-göçer topluluklarda olduğu gibi basit bir halk sanatı niteliğinde olduğu söylenebilir.  244
        Uygurlarda, özellikle ülkenin güneyinde, yerleşik hayatın ağırlık kazandığı yerlerde, sanat alanında da nispeten  önemli bir gelişme görülüyor. Bunda şüphesiz yabancı din ve kültürlerin, komşu ülke Çin'in büyük payı da unutulmamalıdır. Uygurlar, kısmen Budizm ve  Manihaizm   dinlerine bağlı idiler. Budizmin yaratıcısı Buddha, zamanla heykelleri ile somutlaştırılmış ve putlaştırılmış bir Tanrı haline getirildiğinden ve halk, çok sevilen Buddha heykellerini hayatlarının önemli bir unsuru haline sokmuş olduğundan, bu heykeller büyük ölçüde üretiliyordu. Çeşitli malzemeden çok değişik boyutlarda yapılıp, satılan yüzbinlerce belki milyonlarca Buddha heykeli, dolaylı yoldan heykel sanatının yayılıp gelişmesinde büyük rol oynamıştır. Benzeri bir özendirme ve geliştirme olayına  Manihaizm'de    rastlıyoruz.  Manihaizm'in   kurucusu Mani, sanatkâr ruhlu bir insandı, müzik ve resme meraklıydı.
        
         244 Ş. Turan, a.g.e., s. 238 
        
        
        
