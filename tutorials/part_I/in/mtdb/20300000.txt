                       
         
        
                
             haber
                   
        Bir yanda eli bıçaklı kapkaççılar, korku içinde sigara üstüne sigara içen yolcular ve onların attığı izmaritleri içen çocuklar... Öte yanda, duygularını duvarlara bırakan gençler, graffiti ile vagonları, duvarları boyayan çocuklar... Sirkeci'den Halkalı'ya, Haydarpaşa'dan Tuzla'ya kadar uzanan raylarda bir yanda korku, diğer yanda "Ben de varım" diyen çocukların renkleri hâkim. 
             GÖREVLİLER ÇEKİNİYOR
             Güvenlik görevlileri dahi tren istasyonunda görev yapmaktan korkarken, onlar hip - hop müziğinin yarattığı kültürün bir parçası olan graffitiyle duvarları boyuyorlar. Ellerinde sprey boya, sırtlarında kapüşonlu sweat shirtleriyle geçtikleri yerlere hip - hop kültürünün imzasını atıyorlar. 
             'GÜZEL OLSUN İSTEDİK'
             Duvarlarla yetinmeyip Avrupa trenini boyayınca Devlet Demiryolları'nın güvenliği peşlerine düşerek, "Satanist" diye yakalamış onları. Duvarlara yazılan o garip şekillerin içinde düzene aykırı slogan bulamayan polis, graffitiyi öğrenince savcıya bile sormadan serbest bırakmış birçoğunu. Ancak, Florya'da istasyon duvarını boyarken yakalanan F.A. (17) ile F.B. (16), diğerleri kadar şanslı değildi. "Amacımız boş duvarları boyayıp güzel görüntü yaratmak, hip - hop'çuların sesini duyurmaktı" dedilerse de söz dinletemediler. İstasyon güvenliği tarafından önce Eminönü Karakolu'na teslim edildiler. 
             MÜDÜRLERİ DESTEKLEDİ
             Karakol da Terörle Mücadele polisini çağırdı. Şenlikköy Karakolu'na gönderildiler. Terörist olmadıkları anlaşılınca, "Devlet malına zarar verdikleri" iddiasıyla hâkim karşısına çıktılar. Bugüne kadar vagon ve tren yollarını boyayan 8 çocuk yakalanmıştı. Ancak onlar ilk oldukları için halen yargılanıyorlar. 1 - 3 yıl hapisleri istenen F.A. ile F.B., Sefaköy Kadriye Moroğlu Lisesi son sınıf öğrencileri. Onların bu yeteneğini destekleyen müdürleri, okul duvarını graffiti ile boyatmış. 
        'İnatlarına polis olacağım...'
             F.A. ileride ekonomi veya grafik okumayı düşünüyor. "Boş duvarlar beni cezbediyor. Zamanım olsa her yeri renklendirir, ırkçılığa, eşitsizliğe başkaldıran, 'biz de varız' diyen hip - hop kültürünü yayarım" diyor. F.B. ise hem güvenlik hem de polis tarafından hırpalanmış olmanın etkisinden henüz kurtulamamış. Okul bitince polis kollejine gitmeyi düşünen F.B., "Tren istasyonundaki güvenlik görevlileri elimize kelepçe taktı ve birkaç tokatla bizi polise teslim etti. Karakolda da dayak yedik. Bu kültürü, graffitiyi bilmedikleri için terörle mücadele tarafından sorgulandık. Graffitiyi bıraktım, inadına polis olacağım" diye konuşuyor. Amerika'da artık yaygın olan ve yasallığı tartışılan bir sistemle, kişiler eş ve çocuklarının hatta yanında çalışanların bile internette ne yaptığını her dakika gözetleyebilir. 'SpectorSoft' adlı şirket, ilk başta "Çocuklarınızı ve çalışanlarınızı gözetleyin" sloganıyla yola çıksa da, bu programı en çok satın alanlar karısından ya da kocasından şüphe eden eşler...
             SpectorSoft-İnternet Görüntüleme ve Gözetleme'nin "www.spectorsoft.com" adresine girdiğinizde, internet üzerinden sipariş edebileceğiniz bir program karşınıza çıkıyor. 69.95-99.95 dolarlık bir program. Eğer şüphe ettiğiniz kişinin bilgisayarında yaptığı her işlemi (ziyaret ettiği siteler, e-mailler, chat konuşmaları, v.s) görmek istiyorsanız program tam size göre... 
             Rapor da veriyor
             Diyorsanız ki "Ben ne yaptığını görmek istiyorum. Ama bir de o bilgisayarda ne yaptıysa hemen raporunu almalıyım." O zaman bir de "eBlaster" alıyorsunuz. İşte iki dakika süren yükleme işleminin ardından her şey önünüzde... Çünkü bu program, öncelikle kayda başladığı andan itibaren kişinin bilgisarda yaptığı her hareketin resmini kaydediyor. eBlaster programıyla da her 30 dakikada bir size rapor gönderiliyor.
             'Hayatımı kurtardınız'
             Time dergisi ile Washington Post gibi gazetelerde ayrıntılarıyla anlatılan bu program, Amerika'da birçok aldatılan eşin 'yardımcısı' olmuş. SpectorSoft'a, her gün "Hayatımı kurtardınız", "Çocuklarımın hayatını kurtardınız", "Eski nişanlımın gerçek yüzünü bana gösterdiniz" gibi yüzlerce e-mail gidiyor. SpectorSoft'un ortaya çıkardığı onlarca 'aldatma' ve 'oyun'dan en çarpıcısı ise Mart 2001'de Fortune dergisine konu oldu.
             13 yaşında sevişiyordu!
             Memphis'te yaşayan bir adam, 13 yaşındaki üvey kızının gizli gizli bir şeyler karıştırdığını düşünüyordu. Spector'ı bilgisayara yerleştirmesinden kısa bir süre sonra tüyler ürperten gerçek gözlerinin önündeydi. Yazışmaları izleyerek, üvey kızının, 37 yaşındaki öğretmeni ile hem sanalda, hem de gerçekte seviştiğini anladı. Olayın ortaya çıkmasıyla öğretmen, reşit olmayan bir kıza tecavüzden 500 dolar para cezasına çarptırıldı; gözaltına alındı.
             Özel hayat tartışması...
             Amerika'da tartışılan bir diğer konu ise özel hayatın gizliliğinin bu programla ortadan kalkması. Ancak yasal mercilerin bu konuda bir kararı yok. 'Aldatılan' kullanıcılar ise hallerinden memnun, yanlış ya da kanuna aykırı bir iş yapmadıklarını savunuyorlar. New York Times'da yayımlanan bir makalede, Spector kullanarak kocasının kendisini aldattığını anlayan Nashvilleli bir kadın şöyle konuşuyor:
             "Spector benim hayatımı kurtardı. Kim bana yanlış bir şey yaptığımı söyleyebilir ki? Doğruyu ararken ve onun tam anlamıyla ne yaptığını anlamaya çalışırken bu gibi programlar kullanılabilir."
        YAKALANMA HİKAYELERİ
             Karısını gözledi mahkemelik oldu
             Bu program yoluyla karısının uzun zamandır kendisini 'sanal alemde' aldattığını öğrenen Greg Young'ın başına gelenler Washington Post'a konu oldu... Greg, bir gün internette sörf yaparken, SuperSoft'u gördü ve satın almaya karar verdi. Karısı Rita'dan belki fazla şüphelenmiyordu ama onun bilgisayar başında geçirdiği zaman ne yaptığını merak ediyordu. Karısı yattığında yeni satın aldığı program sayesinde olup biteni öğrenmek için bilgisayarını açtı ve programın kaydettiklerini gördüğünde gözlerine inanamadı. Rita, sanal dünyada kullandığı adıyla "rita_neb", Nebraska'da yaşayan bir adamla "tahrik ediciliği oldukça yüksek" konuşmalar yapmıştı. Sanal ikili, işi abartarak, sözlü cinsel fantezilerinin yanı sıra birbirlerine, çizdikleri pozisyon grafiklerini de göndermişlerdi. O güne kadar iki oğlu ve eşiyle mutlu günler yaşayan Greg, ertesi sabah soluğu avukatında aldı.
             Babasını sanal alemde 'bastı'
             Babasının sanal alemde annesini aldattığından şüphelenip, yine "sanal dünya"da basan 20'li yaşlardaki genç bir kızın yaşadıklarını psikiyatristi anlatıyor:
             "Annesi, sürekli başka kadınların varlığından söz edince kızın içinde bir şüphe doğuyor. Babası, geceleri durup dururken cep telefonuna gelen mesajların ardından 'işim var' bahanesiyle çıkıyor. Genç kız öncelikle babasının sanal alemde yaşadığı bir takım şeyleri fark ediyor. E - maillerine giriyor, oradan gelen mesajları okuyor. Birkaç kadından gelen e - mailleri görüyor. Babasının icq'dan nickini (lakabını) buluyor. Sonra babasıyla bir başka kadınmış gibi 'chat'leşiyor. Önce genel konuşuyorlar. Konuşma ilerledikçe iş cinselliğe geliyor. Kız, 'Ben bir erkek arıyorum' diyor. Babası da 'Bekarım, zenginim' diye bir şeyler söylüyor. Kız geri çekiliyor ama babası sanal seks yaşamak için ısrar ediyor. Kız bu sefer sinirlenerek, babasına ait özellikleri sıralıyor, 'Hala beni tanımadın mı?' diyor. Babası hala anlamayınca 'Ben senin kızınım, hala bunları bana nasıl söyleyebiliyorsun?' diyor. Sonuçta kız depresyona giriyor. Baba da çok ciddi sıkıntılar yaşamaya başlıyor. Bu genç kız ciddi panik nöbetleriyle birlikte yoğun bir depresyondan sonra tedavim sonrasında rahatladı. Babasıyla arası hala kötü ve aynı evde yaşıyorlar."
        Sanal seks nedir?
             Bir internet sitesi olan 'Ekşi Sözlük'ün üyeleri, sanal seksi şu cümlelerle değerlendiriyor:
        o  İnternet üzerinden yazışarak seks yapma biçimi.
        o   Su yatağıyla sevişmek gibi...
        o   Asıl fantazileri gerçekleştirme yolu.
        o   Monitöre filtre takmakta fayda var.
        o   Zaman kaybı.
        o   "Eller klavyedeyken nasıl olur" dedirten olay.
        o   Hiçbir zaman gerçeği kadar zevkli olamayacak olan aktivite.
        o   Bir el klavyede, bir el cinsel organda monitörü izlemek!
        o   Beyin gücünün ve en çılgın fantazilerin uygulanma yöntemi.
        o   İki sevgilinin, iki aşığın, hatta iki evlinin ayrı düşmesi, sanal sekse kucak açmalarına neden olabilir. Devir artık o kadar değişti ki, kim kime dum duma.
        o   Karşı tarafa kendinizi mastürbasyon malzemesi olarak sunma işlemi. Çirkin bir şey.
        o   Sanal abazanlık.
        İşten kovuldu, karısı terk etti
             Bir psikolog ise evliliklerini kurtarmak için kendisine başvuran bir çiftin başından geçenleri şöyle anlatıyor:
             "Erkek, çok başarılı bir yönetici. Eşi de işinde çok başarılı bir kadındı... Ancak adam, krizin ardından işten çıkarıldı. Bu onun için yıkım oldu. Daha sonra bu huzursuzluğu evliliklerine yansıdı. Ardı arkası kesilmeyen problemlerden sonra kadın, erkekle cinsel ilişkiye girmemeye başladı. Erkek de boşluktan internete bağımlı hale geldi. Sabahlara kadar 'chat' yapmaya başladı. Pek çok kadına 'Ben bekarım, çok iyi bir işim var', bir bölümüne de 'Ben eşimden ayrılmak üzereyim, çok kötü bir kadın' gibi konuşarak ilişki talep etmeye başladı. 'Chat'le başladığı ilişkileri, önce cep telefonundan devam ettirdi, sonra gerçek hayata dönüştürdü. Eşi bunu fark etti ve boşanma kararı aldı. Ancak erkek o sıralar işsiz olduğu için ve eşi sayesinde ayakta durabildiği için boşanmaya yanaşmadı ve kadını psikoloğa gitmeye ikna etti. Eşine, 'İnterneti kapat, cep telefonumu da al. Bir daha yapmayacağım' şeklinde sözler verdi. Ancak kadın sevgisinin bittiğini söyleyerek boşanma kararı aldı. Kısa bir süre sonra da boşandılar. "
        YARIN
        o   Sanal seks araştırması
        o   En çok kimler yapıyor?
        o   Yapan pişman oluyor mu?
        o   Yapanlar için sanal seks aldatma mı?
        o   Sanal alem, gerçek cinsel hayatlarını nasıl etkiliyor?
             Bayram Yel, 25 yaşındayken İstanbul'a geldiğinde aklında ne atletizm vardı, ne de madalyalar... Hayatında hiç tartan pist bile görmemişti. Ama beş yıl sonra Balkan Veteranlar Şampiyonası'nda 5 bin metrede, 35 - 39 yaş grubunda birinci oldu. İstanbul'da 7 - 8 Eylül günleri arasında yapılan ve 200'den fazla atletin katıldığı yarışmada Türkiye'ye altın madalya kazandıran Bayram Yel'in yaşadıkları tam anlamıyla bir başarı öyküsü...
             BEBEĞİ HASTALANINCA...
             Amatör futbolcu olan ancak bu işle geçimini sağlayamayan Yel, 25 yaşında Manisa'dan İstanbul'da geldi. Fabrikalarda işçilik yapan Yel, bir süre sonra işsiz kalınca, maddi sıkıntısı had safhaya ulaştı. Tam da bu sıkıntılı günlerde baba oldu. Yaşadıkları yetmezmiş gibi bebeği hastalandı. Neyse ki arkadaşlarından zorlukla temin ettiği paralarla onu tedavi ettirebildi. Sonra geçinebilmek için Eyüp'te simit satmaya başladı. Hafta sonları ise, statlara gidip üç büyüklerin bayraklarını satıyordu.
             ARKADAŞINI DİNLEDİ
             Bu sıkıntılı günlerin ardından Yel'in kaderi yavaş yavaş döndü. İlkönce eski bir atlet olan arkadaşının tavsiyesiyle koşulara başladı. Hiç fena değildi. Yarışlara katılıp dereceler aldı ama simit satmaktan da vazgeçmedi. Bir gün yine simit satarken Manisa'dan çocukluk arkadaşı olan İstanbulsporlu futbolcu Bekir Gür'e rastladı. Bekir Gür, eski dostunun yaşadığı zorlukları dinleyince ona destek olmaya karar verdi. Yel'e eski futbolcu Uğur Tütüneker'in ortağı olduğu restoranda gece bekçiliği önerdi. O da kabul etti.
             DÖRT SAAT UYUYOR
             Türkiye'ye altın madalya kazandıran Yel, hâlâ geceleri bu restoranda nöbet tutuyor, sabah Aksaray'dan Eyüp'teki evine yürüyerek geliyor, üç dört saat uyuduktan sonra simit ve bayrak satmaya devam ediyor. Borçlarını yavaş da olsa kapatabildiği için rahatlayan Yel, koşarken nasıl konsantre olduğunu şöyle anlatıyor: "Ekonomik sıkıntılar, hasta çocuklarıma ilaç alamamak beni öylesine doldurdu ki, kendimi koşmaya verdim. Sanki arkamda, biriken kiraları isteyen ev sahibi, hastane faturaları, borçlar beni kovalıyor, onlara yakalanmamaya çalışıyordum."
        Akşamları sarmısak yiyip yatıyor
             Her gün kilometrelerce koşan Bayram Yel, Eyüp'ten Ataköy'e kadar sahil boyunca belirlediği doğal parkurunda form tutmaya çalışıyor. Eyüp'ün gecekondu mahallelerinde tepe idmanı yapan, tozlu topraklı yollarda spor aşkını tatmin eden Yel, yiyeceklerine çok dikkat ettiğini, her akşam mutlaka sarmısak yediğini söylüyor. 
        Başarının ödülü yarım altın oldu
             Bayram Yel, maddi destek bulamadığı için şehir ve yurtdışındaki yarışlara katılamamaktan şikâyetçi. Bugüne kadar İstanbul Valiliği ve Büyükşehir Belediyesi'nin de düzenlediği birçok koşuda kupalar ve madalyalar kazanan Yel, son olarak Balkan Şampiyonu olmasına rağmen, sadece kulübü Üsküdar Belediyespor tarafından fark edildi, o da sadece yarım altınla. Kulubünden gerekli desteği göremediğini söyleyen Yel, "Bugüne kadar beş torba kömür, bazen kumanya ve son yarışın ardından yarım altın verdiler. Gerekli destek sağlansa, yurtdışından da madalyalar getiririm" diyor.
             Bebek'te Boğaz'ı seyretme fırsatı bulanlar, gecenin bir saatinde yaşlı balıkçıyı mutlaka görmüşlerdir. Yaşını kimsenin kestiremediği bu balıkçı, tuttuğu balıkları her zaman önünden geçip gittiği restoranlara satar ya da bırakır. Bebek'teki balıkçıların "Mayo Hamdi" olarak tanıdığı bu yaşlı adam, yıllardır hiç aksatmadan gün doğumunda ve gece yarısı, denizini kontrol ediyor, ağını atıp balıklarını bekliyor. Ancak, kimse hakkında fazlasını bilmiyor. Nerede yaşadığı, yaşı, öyküsü bir muamma. 
             EVİ KAYIKHANEDE 
             Bebeklilere onu soruyoruz. Kimse bir şey bilmiyor. Sonunda bir kaptan 'şurada' diyor, eliyle Bebek Oteli'nin hemen yanı başında, denizin kıyısındaki bir yeşilliği göstererek. Mayo Hamdi bir balıkçıya çok da yakışacak şekilde, yalnız denizden girilip çıkılabilen, eskiden bir kayıkhane olan evinde yaşıyor. Bir bota binip evine ulaşıyoruz. 'Mayo' diye sesleniyor kaptan. Biraz sonra balıkçı beliriyor. 
             Mayo Hamdi'nin gerçek adı Hamdi Fevzi. 1328 doğumlu olduğunu söylüyor gururla. Sonra da nüfus cüzdanını çıkarıp gösteriyor. Kâğıtta "1 Mart 1328" yazılı. 
             ATATÜRK'E DE SATMIŞ
             Miladi takvimle 1910. 92 yaşındaki balıkçı "Yaşayan en eski Fenerbahçeli benim" diyor. Sonra ekliyor: "Benden iki yaş büyük abim, Atatürk ölmeden yurtdışına gitti. Ben de balıkçılığa başladım. Atatürk'e bile tuttuğum kofanalardan vermiştim." "Yaşadığınız yerin kapısı yok mu?" sorusuna gülümseyerek, biraz da o bilgece duruşuyla yanıt veriyor: "Evimin kapısı deniz." 
             HİÇ ÂŞIK OLMADIM Kİ
             O, karaya ayak basmadan yaşıyor. Dünyayla iletişimini ise konuştuğu diğer balıkçılar, balık sattığı restoranların çalışanları ve küçük radyosu sağlıyor.
             Balıkçı, "Bir yatağım, bir yorganım var. Bir de radyom. Hiç televizyon izlemem. Zaten rutubetten bozulur televizyon. Ama manzaram çok güzel" sözleriyle özetliyor yaşamının anlamını. 
             Sabahları 04.00'te kalkıyor, ağını onarıp balığa çıkıyor. Tuttuğu birkaç kilo balığı piyasa fiyatından satıyor. Mayo Hamdi balık yemiyor. Hiç âşık da olmamış. "Evlenip başımı belaya mı sokacağım. Zaten hiç âşık olmadım ben" diyor yalnızlığının gerekçesini açıklarken.
             Türk - Alman Kulübü Yönetim Kurulu, Almanya'da düzenledikleri toplantıda yaptığı konuşmayla tepki gören gazeteci - yazar Ahmet Altan'ı, tavırları ve konuşmaları nedeniyle kınadı.
             Dr. Emin Cezairli imzasıyla Kulüp Yönetim Kurulu tarafından yapılan yazılı açıklamada aynen şu ifadeler yer aldı: 
             "Üyelerimiz ve misafirlerimizin geniş katılımıyla gerçekleşen bu toplantıda Altan, tavırları ve ifadeleriyle bizi rencide etmiştir. Toplantı öncesi yapılan, toplantı seyriyle ilgili kararların dışına çıkarak, kitabından bir bölüm okumadan, sadece konulardan konulara atlayarak, kısa bir sohbet yapmış ve sorulan sorulara, 'Tartışma istemiyorum' gibi ifadelerle cevap vermiştir. Yazarın romanlarını ve Türkiye'de edebiyatı konuşmaya ve dinlemeye gelen konuklarımız, Türkiye'den bir sanat adamı, entelektüel beklerken şaşkınlığa uğramış, üzüntü duymuşlardır.
        
        
        
