                       
        
        
                
             haber
                   
             "Saygısızlık etti" 
             Ayrıca Altan, konuşması sırasında, 20 yıllık tarihi olan saygın Türk - Alman Kulübü ile ilgili gereksiz ifadeler kullanarak, misafir olarak bulunduğu ortama saygısızlık etmiştir.
             Türk - Alman Kulübü'nün Yönetim Kurulu olarak Ahmet Altan'ı tavırları ve konuşmaları nedeniyle kınıyoruz."
        Balıkesir'de yapılan deprem tatbikatının ardından fıkralara konu olacak olaylar yaşandı. Vali Utku Acun, senaryo gereği İçişleri Bakanlığı Müsteşarı Rasim Baş'ı arayıp 7.0 şiddetinde deprem olduğunu bildirdi. Olayı gerçek zanneden bir bakanlık personeli ise ortalığı ayağa kaldırdı.
             Telefon görüşmesine tanık olan bir bakanlık personeli Acun'un verdiği bilgiyi gerçek zannedince, komik olaylar zinciri başladı. 
             Bu personelin durumu birkaç arkadaşına bildirmesiyle İçişleri Bakanlığı, Balıkesir'de deprem olduğu haberiyle çalkalanmaya başladı. Emniyet Genel Müdürü Kemal Önal, "geçmiş olsun" dileğinde bulunurken, vatandaşlar Kandilli Rasathanesi'nin telefonlarını kilitledi. Önal olayın tatbikat olduğunu öğrenince telaş sona erdi. 
             Eski milletvekili ve gazeteci - yazar Sadullah Usumi, bir süredir tedavi gördüğü Marmara Üniversitesi Tıp Fakültesi Hastanesi'nde önceki akşam hayatını kaybetti. 
             CHP milletvekiliydi
             Çanakkale'de 1 Ocak 1927'de doğan Usumi (75), mesleğe Biga'da yayımlanan Sabah gazetesinde başladı. Son Saat, Tan, Son Havadis, Tercüman ve Milliyet gazetelerinde çalışan Usumi tarım konusundaki yazılarıyla da tanınıyordu.
             Usumi, Cumhuriyet gazetesinde üreticinin sorunlarını yansıtan ve çözüm arayan yazılarını sürdürüyordu. CHP Milletvekili olarak 1973-1980 yılları arasında TBMM'de görev yapan Usumi, Türkiye Gazeteciler Sendikası'nda genel başkanlık görevi de yaptı. Türkiye Gazeteciler Cemiyeti Senato Başkan Vekilliği'ni sürdüren Usumi, daha önce de Onur Kurulu'nda görev yaptı. Evli ve 3 çocuk babası olan Sadullah Usumi, Basın Şeref Kartı sahibiydi. 
             Hastalık nüksetti
             Beynindeki tümör nedeniyle geçen yıl Gazi Yaşargil tarafından ameliyat edilen gazeteci, hastalığının nüksetmesi üzerine 15 gün önce hastaneye yatırıldı. Ancak bir hafta sonra da zatürreeye yakalandı. Ancak 10 gün boyunca süren tedaviye yanıt vermedi ve yaşamını yitirdi.
             Çete suçlarından tutuklu ve hükümlü, Ankara'nın ünlü "kabadayıları" cezaevi uygulamalarını protesto etmek amacıyla açlık grevine başladı. Sincan F Tipi Cezaevi'nde bulunan, aralarında Kürt Ahmet lakaplı ünlü kabadayı Ahmet Turgut'un yeğeni Kadir Turgut, ortağı Mustafa Taştan, Kasım Gençyılmaz'ın sağ kolu olarak tanınan Nevzat Alper ve Yusuf Budak'ın da bulunduğu 45 kişi, 17 Eylül'de açlık grevine başladı. 
             TECRİT KALKSIN
             Kabadayılar, Adalet Bakanlığı'na isteklerini ulaştırmak için de bir dilekçe yazdı. 95 imzayla bakanlığına sunulan dilekçede, mahkûmların açlık grevini bitirmek için öne sürdüğü şartlar sıralandı. Şartlardan bazıları şöyle: Tecrit kaldırılsın, gardiyanlar aramalarda kibar davransın, aile ve avukat görüşünde mahkûmların temel hakları verilsin, avukatlar görüşe evrak, kalem ve kâğıtla girebilsin, çorap, çamaşır gibi ihtiyaçlar aileler tarafından getirilsin, haberleşme hürriyeti tanınsın. Şartlar yerine getirilmezse eylem ekim ayında da sürecek. Kara Harp Okulu'nda verdiği ilk derste Prof. Dr Ergün Aybars, "Türkiye mozaiktir" söyleminin "bölücü" amaçlı olduğunu öne sürerek, "Türkiye mozaik değildir" dedi. Pek çok etnik kökenden insanın yaşadığını, bunun da Türkiye'yi mozaik yapmayacağını savunan Aybars'ın, mozaik adı altında Türkiye'yi parçalamayı amaç edinen eğilimlerin olduğunu savunması, "Türkiye mozaik mi? Bunu söylemek bölücülük mü?" sorularını gündeme getirdi.
             Yaşar Kemal (Yazar)
        Sonuna kadar mozaik
             Ben bu konuya ilişkin bir cümle söyleyeyim; Türkiye mozaiktir ve sonuna kadar da mozaiktir diyeceğim. Bugüne kadar bütün kitaplarım ve makalelerimde de ben bunu 'Türkiye mozaiktir' diye yazdım ve nedenlerini de açıkladım. Türkiye'nin mozaik bir yapısının olması bir gerçektir ve hiç kimse bu gerçeği yadsıyamaz. Birtakım insanlar istedikleri kadar çıkıp, 'Türkiye mozaik değildir' diye bağırsınlar, istediklerini söylesinler. Ortada bir gerçek var ve ben bu nedenle söylenenlere aldırmıyorum. Varsın desinler. Ben bu konuda çok yazdım, bu nedenle 'Türkiye mozaik değildir, bölücülüktür' gibi yorumlayanlara yanıt verecek değilim.
             Prof. Dr. Bozkurt Güvenç (Tarihçi)
        Çeşitlilik, varlığın gücü
             Konuşmanın bütününü görmeden bir değerlendirme yapmak zor. Ancak, mozaik çeşitli renk ve öğelerden oluşan bir bütündür ve bu bütünün de bir anlamı vardır. Tek parçayı bütünden ayırırsanız diğer parçaların da bir anlamı kalmaz. Bütün çağdaş uluslar etnik kökenleri bakımından birer mozaiktir ve ulusları ulus yapan da bu gerçeğin bilincinde olmaktır. Eğer mozaiğin bütününü görmeden, parçaları öne çıkarırsanız o zaman ulusal bütünlüğe zarar vermiş olursunuz. Aybars'ın da buna işaret ettiğini sanıyorum. Doğada da, kültürel hayatta da çeşitlililik, varlığın temeli ve gücüdür. Toplumsal birlikler bu gücünü de çeşitlilikten alır.
             Altemur Kılıç (Yazar) 
        Mozaik değil ebrudur
             Türkiye mozaik değildir. Bunu kasten söylüyorlar. Çünkü, Türkiye'yi parçalamak istiyorlar. Rahmetli Türkeş de, 'Ne mozaiği ulan' demişti. Çünkü mozaik parçalardan oluşur ama mozaiğin parçaları düşer. Bir parça düşünce, bütünlüğü yok olur. Türkiye mozaik değil, ebrudur. Çünkü ebruda renkler birbirine karışır, kaynaşır ve parçalanmaz. Türkiye'de elbette etnik bir yapı, çok kültürlülük vardır ama bunlar arasında bir intizam, homojenite vardır ve ebrulaşmıştır. Bu nedenle de parçalanmaz ebruyu parçalamak güçtür. Parçalasanız bile yırtamazsınız, çünkü kapağa yapışmıştır.
             Vedat Çınaroğlu (MHP Milletvekili)
        Türkiye Türklerindir
             Türkiye'nin mozaik bir yapısı yoktur. Türk toplumunun ana kimlik grubunu Türkler oluşturmaktadır. Bunun içindir ki Atatürk, cumhuriyetin adını Türkiye Cumhuriyeti olarak koymuştur. Türkiye kelimesinin Türk'ün yanındaki 'iye' eki Göktürk alfabesinden gelen bir ektir ve sonuna geldiği özneye aidiyet anlamı kazandırır. Türkiye de, Türklere ait olan yer anlamındadır. Atatürk, Türkiye kelimesini özellikle seçmiş, yeni kimlik sorunu yaşanmaması için cumhuriyetin adını Türkiye Cumhuriyeti olarak koymuştur. Dolayısıyla Türkiye'de mozaik yoktur, bu ülke Türklerin ülkesidir.
             Milli Eğitim Bakanlığı (MEB), tek dersten başarısızlık nedeniyle mezun olamayan öğrencilere, ikinci bir sınav hakkı daha tanıdı. MEB, 2002 ÖSS sonucunda bir yükseköğretim programına yerleşen öğrencilerden bazılarının, çeşitli nedenlerle tek ders sınavı olanağından yararlanamadığını açıkladı. Açıklamaya göre, bu kapsamda, Açıköğretim Fakültesi'ne yerleşen, özel yetenek sınavı ile öğrenci alan yükseköğretim programını kazanan, genel yerleştirme sonucu veya kaydolmama nedeniyle boşalan kontenjanlara kayıt hakkı kazanan veya bir yükseköğretim programına yerleşenlerden yargı kararıyla başarısızlığını tek derse indiren öğrenciler, tek ders sınavına alınacak.
             Susurluk avası kapsamında çarptırıldığı 6 yıllık ağır hapis cezasının infazı amacıyla cezaevine konulan Korkut Eken'in yeniden yargılanmasını öngören karar uyarınca "naip hâkim" olarak görevlendirilen Nilgün Uçar, esrarengiz bir şekilde ortadan kaybolan Tarık Ümit'in eski ortağı Hakkı Yaman Namlı'yı da tanık olarak dinleyecek.
             Eken'in avukatlarınca sunulan delilleri, "yeniden yargılamayı gerektirir" değerde bularak "iade - i muhakeme" kararı veren İstanbul 7. Ağır Ceza Mahkemesi'nin "naip hâkim" olarak atadığı üye hâkim Nilgün Uçar, 6 Eylül 2002 tarihinde İstanbul Asayiş Şube eski Müdürü Sedat Demir ve Haluk Kırcı'nın bu şubeden firarı döneminde avukatı olan Fatih Volkan, 27 Eylül 2002 tarihinde de emekli korgeneral Attila Kurtaran ve emekli Tümgeneral Cumhur Evcil'in tanık sıfatıyla ifadesine başvurdu. Uçar'ın, elde edilen bilgi ve tanıkların ifadeleri doğrultusunda, 11 Ekim'de hazırlayacağı raporla, Eken'e yeniden yargılanma yolunu açması ya da cezanın bağlayıcı olduğu yönünde kararını bildirmesi bekleniyor.
             Sürücü kurslarında yaşanan skandallarla ilgili haberimiz üzerine kursların denetlenmesi için müfettiş görevlendirildi. Milliyet'in dün sürmanşetinden yayımlanan haber, parayı bastıran herkesin mecburi derslere girmeden rahatlıkla ehliyet aldığını ortaya koymuştu.
             İstanbul Milli Eğitim Müdürlüğü Özel Öğretim Sürücü Kursları ve Kurslar Bölümü Müdürlüğü yetkilileri, yönetmeliğe uygun davranmayan kursların tespit edilip gerekli işlemlerin yapılacağını belirtti. Yetkililer, sürücü kurslarının müşterileri kaçırmamak için yönetmeliğe aykırı hareket edebileceğini, sürücü adaylarının da teorik derslere girmesinin ve mecburi olan 20 saatlik direksiyon eğitimini almasının zorunlu olduğunu vurguladı. Yetkililer, verdiği paranın karşılığını alamadığını düşünen adayların, kendilerine şikâyette bulunmasını istedi.
             Türkiye Trafik Kazalarını Önleme Derneği Genel Başkanı avukat Hitay Güner, sürücü kursları sorununun öncelikle bir etik meselesi olduğunu belirterek, kurallara uymayanlara ağır cezalar getirilmesini istedi.
             Küskünlerin haftalardır süren "3 Kasım'da seçim" kararını iptal ettirme girişimi sonuçsuz kaldı. YTP, ANAP ve SP'nin yer aldığı seçim karşıtı cephe ile seçimlerden yana tavır alan MHP, AKP, DSP ve DYP arasındaki savaşın sonucu "sandığa gidilmesi" istikametinde oldu. Küskünlerin ilk kez amaçlarına çok yaklaştıkları TBMM Genel Kurulu'nda yapılan oylamada, Başkan Ömer İzgi'nin de katkısıyla zafer seçim cephesinin oldu ve Meclis 170'e karşı 191 oyla tatil kararı aldı.
             Önergeler verildi
             Anayasa gereği yapılan TBMM'nin 1 Ekim olağan toplantısı öncesinde Danışma Kurulu toplandı. DYP, AKP ve MHP, Meclis'in tatile girmesi yolunda, SP ve YTP de seçimin iptaline ilişkin önergenin Anayasa Komisyonu'nda 48 saat geçmeden görüşülmesi yolunda kurula öneri getirdi, ancak toplantıda uzlaşma sağlanamadı.
             Bunun üzerine partiler grup önerisi hazırlarken, Danışma Kurulu toplantısı biter bitmez Genel Kurul'da kürsüyü ele geçirmek için kıyasıya bir yarış yaşandı. Saat 11.55'te YTP milletvekilleri Kanunlar Kararlar Müdürlüğü'ne geçerek konuşma sırasına girdiler. İşlerini şansa bırakmayan YTP'liler, bu yöntemle önergelerin hem "lehinde", hem de "aleyhinde" tanınan söz hakkına talip olarak sıra kaptılar.
             Seçim önergesi komisyonda
             Bu arada Meclis olağan toplantısını yapacağı için resmi işlemler de başladı. YTP Milletvekili Gönül Saray Alphan ile Bağımsız Ali Gören'in imzalarıyla verilen seçim kararının iptaline ilişkin öneri de Anayasa Komisyonu'na gönderildi. TBMM Genel Kurulu saat 15.00'te İstiklal Marşı'nın okunduğu bir törenle açıldı. İzgi açılışta yaptığı kısa konuşmada, küskünlere karşı tavır alacağının sinyalini verdi. 
             MHP, DYP ve AKP'nin tatil önergeleri üzerinde görüşmeye geçildiğinde YTP milletvekillerinin hem lehte, hem aleyhte söz sıralarını doldurduğu görüldü. Aynı saatte başvurdukları için milletvekilleri arasında kura çekildi ve kuradan çıkan YTP'liler sıralarını daha önceden kararlaştırılan isimlere devrettiler.
             'Ölmeyi emrediyorum'
             YTP'li seçim karşıtı cephe önderlerinden Gaffar Yakın, Atatürk'ün, Çanakkale'de, "Size savaşmayı değil, ölmeyi emrediyorum" demesi gibi halkın yüzüne doğruları söyleyecek siyasetçilere ihtiyaç olduğunu kaydetti. 
             YTP'li Gönül Saray Alphan da konuşmasında "Evet, küskünüz. Toplumca küskünüz" derken, Einstein'ın, "Önyargıları parçalamak atomu parçalamaktan zordur" sözlerini kullandı.
             SP'li Veysel Candan ise, genel başkanların ve yakınlarının diktatör ve krallar gibi davrandığını, yağdanlık olmayanların listelere konulmadığını savunurken, "liderlere ders verme zamanı geldiğini" belirtti.
             Sandığı açık oylama getirdi
             Önergenin oylaması sırasında İzgi, bütün itirazlara rağmen, "işari" oylamayı, küskünlere yarayacak "gizli oya dönüşmemesi" için elektronik yöntemle değil el kaldırtarak yaptı. Oylama sonucuna SP'li Mehmet Bekaroğlu ve Yasin Hatipoğlu ile YTP'li Turhan İmamoğlu laf atarak itiraz ettiler. Ancak İzgi, küskünlerin sağlıksız olduğunu iddia ettikleri sayımlardaki retlerle kabuller arasındaki en az farkın bile 21 olduğunu belirterek, Meclis'i seçim sonrası yapılacak olağan toplantıya kadar tatil ettiğini bildirdi.
             İzgi, Yaradan'a sığındı
             Başkan İzgi, Genel Kurul'u kapatırken, "Yüce Yaradan'dan, Meclis'i Anayasa'nın 78. maddesinin 1 ve 2. fıkraları gereği olağanüstü toplamaya mecbur bırakmamasını diliyorum" dedi. İzgi böylece, savaş hali dışında Meclis'in yeniden toplantıya çağrılmasına karşı olduğu mesajını verdi.
             Küskünlerin darbe aldığı oylamadan sonra yapılan TBMM'nin açılış resepsiyonu, seçim taraftarlarının erken "3 Kasım kutlaması"na dönüştü. Küskünlerin öncülerinden YTP'li Gönül Saray Alphan, salona girişinde TBMM Başkanı Ömer İzgi'in önünden tokalaşmadan ve yüzüne bakmadan geçti.
             Cumhurbaşkanı Ahmet Necdet Sezer, TBMM'nin tatile girmesi kararının "yerinde ve zamanında" alındığını söylerken, "Artık bu işin bitmesi gerekir" dedi.
             Meclis'in tatil kararını, "Hayırlı olsun. Yerinde ve zamanında bir karar. olumlu buluyorum" diye nitelendiren Sezer, "4 Kasım'da sandıktan çıkacak karar sizi rahatsız eder mi?" sorusuna, "Nasıl tablo çıkacağı belli değil" yanıtını verdi. Sezer ayrıca, programda olmasına rağmen resepsiyona katılmayan Başbakan Bülent Ecevit'in gelip gelmeyeceğini sık sık sordu.
             Genelkurmay Başkanı Org. Hilmi Özkök de Meclis'in tatil kararı sonucunu "TBMM hür iradeyle ve aklıselimle karar aldı. Hayırlı olsun" diye değerlendirdi. Özkök, Meclis oturumundan neden erken ayrıldıkları yönündeki soruyu da, "Açılışa katılarak görevimizi yaptık. Zaten bizden sonraki bölüm siyasi içerikliydi" diye yanıtladı.
             Erdoğan eşini getirmedi
             AKP lideri Tayyip Erdoğan türbanlı eşini resepsiyona getirmemeyi tercih ederken, komutanlarla arasında bir diyalog yaşanmadı. YTP lideri İsmail Cem, "Tarihi bir fırsat kaçırıldı. Bundan sonra artık olağanüstü toplantı girişimi olmayacak" derken, DYP lideri Tansu Çiller, grup kararı aleyhine oy kullananlar hakkında işlem yapacaklarını bildirdi. MHP lideri Devlet Bahçeli de, fireler hakkında, "MHP daima dik durdu. Sonunda da dik durmalıydı" dedi. Toplantıya ilk gelen lider MHP Genel Başkanı Devlet Bahçeli oldu. Araları açılan YTP Genel Başkanı İsmail Cem ile Genel Başkan Yardımcısı Hüsamettin Özkan, dün yan yana oturdular ve küskünlerle aynı doğrultuda oy kullandılar.
        o  Koalisyon ortaklarına ters düşen ANAP Genel Başkanı Mesut Yılmaz'ın Bakanlar Kurulu sıraları yerine grubunun önündeki sıraya oturması dikkat çekti. Yılmaz, küskünler gibi "Meclis'in tatile girmemesi" yönünde oy kullandı.
        o  Yeni yasama yılı açılışını izlemeye gelen Genelkurmay Başkanı Orgeneral Hilmi Özkök ile kuvvet komutanları, TBMM Başkanı Ömer İzgi'nin Meclis'i açış konuşması bitip küskünlerin şovu başlarken salonu topluca terk ettiler. Anayasa Mahkemesi Başkanı Mustafa Bumin de komutanları izledi.
        o  Milletvekili olmayan AKP Genel Başkanı Recep Tayyip Erdoğan, görüşmeleri locadan izleyebildi.
        o  AKP yönetimi küskünlerin diyaloğa girdiği Ahmet Nurettin Aydın ile Avni Doğan'ı yakın takibe aldı. Genel Sekreter Ertuğrul Yalçınbayır da "seçime hayır" yönünde oy kullanmamalarını isteyince yönetimin istediği oldu.
        o  Bahçeli, partisindeki küskünlerin isyanının büyüklüğü nedeniyle gergindi. Ancak sayım sürerken kabul oylarının fazla olduğunu gören MHP'li küskünlerden bazıları çekimser kalmayı, bazıları da dışarı çıkmayı tercih etti. Mehmet Gül ise "tuvalete gitme" yöntemini seçti.
        o  Oylamayı, kimin, hangi yönde oy verdiğini gizleyecek elektronik cihazla yapmamasına tepki gösteren küskünler, İzgi'nin kararından dönmemesi karşısında çaresiz kaldılar. SP Grup Başkanvekili Yasin Hatipoğlu, "Size güvenmiyoruz" diye bağırdı.
        o  Küskünler İzgi'yi bağırarak protesto ederken , YTP'li Perihan Yılmaz ayağa fırladı ve arkadaşlarına eliyle "ayağa kalkın" işareti yaptı.
        o  İzgi sonucu açıklayınca kendini kaybeden ve kürsüye doğru yürüyüp İzgi'ye "adil değilsiniz" diye bağıran YTP'li Turhan İmamoğlu'nu SP'liler zor tutabildi. 
        
        
        
