                       
        
        
                
             haber
                   
        Gülriz Sururi yakın dönem anılarını anlattığı kitabı "Bir An Gelirödeki iddiaları, itirafları ve açık yüreklilikle yazdığı anılarıyla tartışma yaratacak. Önümüzdeki günlerde Doğan Kitap'tan çıkacak "Bir An Geliröde eşi tiyatrocu Engin Cezzar'ın kendisini defalarca aldattığını yazan, çocuk sahibi olmamasının ardındaki büyük sırrı açıklayan Sururi, sorularımızı yanıtladı.
        Çok önemli bir iddia var kitapta. Sahneye ilk çıkan Türk kadınının bilindiği gibi Afife Jale değil, teyzeniz Mevdude Refik Hanım olduğunuz yazmışsınız?
             Belgeleri kitapta yayımladım. Yıllar önce Haldun Taner bana bu belgeleri getirdi. O zaman çok gündemdeydim, bunu açıklamam yanlış anlaşılır diye düşündüm. Ama şimdi böyle düşünmüyorum. Tarihi bir yanlışı düzeltmem gerekiyordu. Kendimi sorumlu hissettim.
             KIRCA'YA KIRGINIM
        Bunu açıklamanın Afife Jale'ye saygısızlık olacağından mı korktunuz?
             Sadece bu bilgiyi daha fazla saklayamazdım. Belgeler var.
        Başar Sabuncu, Genco Erkal'a, Levent Kırca'ya kırgınlıklarınızı yazmışsınız. Bu kişiler sizin kırgınlığınızı kitaptan mı öğrenecek? 
             Levent Kırca verdiği sözden dönünce zor durumda kalıyorum. Tiyatro salonunu kiralayacağını söyleyip vazgeçiyor. Levent Kırca'yla uzun bir süre karşılaşmadık. Herhalde kitapta okuyacak.
        Engin Cezzar'ın sizi defalarca aldattığını yazmak zor olmadı mı?
             Yaşadığımızı inkar etmek niye? Bu yalancılık. Yaşadığım her şeyi açık yüreklilikle yazmak isterim. 
        Engin Bey rahatsız oldu mu?
             Kitap bitene kadar okutmadım. Bittiğinde de 48 saat hiçbir eleştiri getirip konuşmayacaksın şartıyla verdim. Yukarı katta okuyor. İki de bir de aşağıya iniyor. Merdivenden sinirli şekilde "Bak.." diyor. Söz verdin, 48 saatten önce konuşmayacaksın, diye yanıtlıyorum. Sonra okuduğu yazının üzerinde bazı yerlere notlar aldığını, itirazlar ettiğini gördüm. Ama bunu hiç konuşmadık.
        Engin Cezzar belli bir hayran kitlesi olan, tanınmış bir oyuncu. Böyle sizi aldatışlarını, hatalarını yazarken, tepki çekmekten tedirgin oldunuz mu?
             Vallaha umurumda değil. Yazdım, bitti.
        Kaç kere âşık oldunuz?
             Bunca yıl kopmak isteyip kopamadığımıza, boşandığımız halde yeniden evlendiğimize göre en büyük aşkım Engin. Engin'den önce de çok büyük bir aşk yaşamıştım. Şimdi ona çocukluk aşkı diyorum. 22 yaşındaydım. Biri benin kalbimi çarptırıp kendini bana Engin'den fazla sevdirirse tabii ki yaşarım. Aşktan korkmuyorum. Ama bundan sonra çok zor. 
        A La Luna'ya davet ettiğiniz, katılmayan biri oldu mu?
             Türkân Şoray ve Hülya Avşar. İkisi kabul etmedi. Nedenini bilmiyorum. Gazanfer Özcan ve Gönül Ülkü de beklendikleri programa gelmedi. Her şey hazırlanmıştı. Haber vermediler, özür de dilemediler.
        Kafanızın üstünde küçük bir topuz yapıyorsunuz, neden?
             Ben ona kukiriko diyorum. Bir gün dipten beyazlar çıktığında tepeden toplayıp topuz yaptım. Sonra bütünü tamamlayan bir noktayı koymak gibi geldi bana. Normal hayatta beyazlar çıkarken bunu yapıyorum. Demek ki ayda bir hafta kadar böyle geziyorum. 
        Can çorabını çıkarıp ayaklarını gösterdi!
             "İşte o günlerde Engin çok ama çok dalgındı galiba; ya da 'Ben ne yaparsam yapayım Gülriz benden kopamaz'a inanmıştı. Komşudaki hasta gencin nişanlısı güzel kız mıydı bardağı taşıran damla, yoksa TES'teki (Engin Cezzar'ın ders verdiği Tiyatro eğitim Stüdyosu) öğrenci mi ya da Kabare oyunu sırasında kulisteki çapkınlıkları mı, uygunsuz davranışı mı, bilemiyorum"
             "...artık daha fazla tahammül etmek istemediğimi söylediğimde, bana 'Aşırı yersiz şüphelerinle ilişkimizi zedeledin. Seni aldatmadım. Yanılıyorsun, yersiz şüphelerle hayatımızı mahvediyorsun' dedi. Ben elle tutulur, gözle görülür isimlerden söz edince, ki onları bildiğimi bile bilmiyordu. Bodrum'da oturan, orada dostluğumuzu ilerlettiğimiz bir ailenin kızıydı; öteki, sık sık birlikte olmak isteyen, neredeyse peşimizi kovalayan evli bir hatun; öteki, beriki derken dört isim sıraladım."
             'AYAKLARIM ÇOK GÜZELDİR'
              "'Hoş geldiniz' filan diye geveleyip evden içeri aldım Can'ı ve o anda olanlar oldu... Can köpeği görmesiyle birden ürktü. 'Be kadın ne işi var bu köpeğin evin içinde? Yoksa kendini köpeklere mi d...sun? demez mi!... Can'dan duyduğum ilk cümleye bakın' Ev sahibiyim, karşımdaki Can Yücel. 'Heh heh heh... Ah, ne şakacısınız...' filan gibi abuk bir şeyler çıktı ağzımdan.
             ..... Bu sırada Can Yücel birden çoraplarını çıkarmaya başladı. 'Ayaklarım çok güzeldir' dedi kanyağını yudumlarken.... Daha sonra öğrendim. Biri matrak olsun diye 'Gülriz güzel ayaklara meraklıdır' demiş.
             ....Sonunda Başar (Sabuncu) geldi. Can, çok sinirlendi. 'Ne diye çağırdın bu herifi? Benimle yalnız kalmaya korkuyor musun?' diye bağırdı.
             ... Can, banyonun kapısına dayanmış, 'Çıksana dışarı, ne kaçıyorsun?' diye boş banyoya bağırıyor. Ben mutfaktan çıkmış salona doğru, 'Size yemek hazırlıyorum' diyorum. Can, beni arkasında görünce büsbütün sinirlendi, küfredip durdu."
        Erciyes Üniversitesi Japon Dili Bölümü 4. Sınıf öğrencisi Gamze Ergün (22), yılbaşı gecesi saat 22.00 sıralarında kuzeni Hasan Ceylan (19) ile sokağa çıkmak istedi. Ergün ile Ceylan, binalarının 6'ncı katından asansöre bindi.
             Ancak asansör 5'inci kata ulaşmadan arızalandı. Kuzenlerin cep telefonuyla ailesine asansörde kaldıklarını bildirmesi üzerine site görevlisine haber verildi. Ve korkunç facia böyle geldi. Görevlilerin çağırdığı asansör tamircileri Erdoğan Kılıç ile Özkan Oral, asansörü 6'ıncı kata geri çekerken çelik halat koptu. Yaklaşık 20 metre yükseklikten asansörle birlikte düşüp yere çakılan iki genç ağır yaralandı.
             SAVCILIK DURUMA EL KOYDU
             Mersin Üniversitesi Tıp Fakültesi Hastanesi'ne kaldırılan Ergün, dün sabaha karşı hayatını kaybetti. Kuzeni Ceylan ise Devlet Hastanesi'nde yoğun bakıma alındı. Gamze'nin annesi Zeynep ile babası Hasan Ergün sinir krizleri geçirdi. Site sakinleri asansörün TSE standartlarına uygun olmadığını ve sık sık arızalandığını ileri sürdü. Asansör tamircileri Kılıç ile Oral'ın ifadelerini alan savcılık, bilirkişi incelemesi sonrası yasal işlem başlatacak.
        Manavgat'ta bir otelde animatörlük yapan Mustafa Yoldaş (25) ile Alman kız arkadaşı 16 yaşındaki S.H.H.'yi silah zoruyla kaçıran Çınar Çapraz (32) ve soyadı belirlenemeyen Mustafa (45) adlı bir kişi, Yoldaş'ı öldürerek Alman kıza tecavüz etti.
             Hane Otel'de çalışan Yoldaş ve S.H.H., 29 Aralık akşamı Kumköy'de bir bara gitti. Barda bir süre kalan iki sevgili, 22.30 sıralarında otele dönmek için yola çıktı. Bu sırada iki gencin önünü kesen lacivert renkteki 06 KK 593 plakalı Mercedes otomobilde bulunan Çapraz ve Mustafa adlı kişiler, iki genci zorla arabaya bindirdi. Yoldaş ve kız arkadaşını üç gün alıkoyan, Antalya ve Kemer'de dolaştıran şahıslar, kıza tecavüz etti.
             Daha sonra Konya'ya gitmek için yola çıkan zanlıların aracı Taşkesiği köyü yakınlarında arızalandı. Yoldaş ve kız arkadaşını Karpuzçayı kenarına götüren şahıslar, Yoldaş'ı başından vurarak öldürdükten sonra genç kıza tekrar tecavüz ederek ortadan kayboldu. Perişan haldeki Alman genç kız, otostop yaparak Manavgat'a kadar geldi ve Kumköy'de jandarmaya durumu anlattı.
             Jandarmanın çevrede sürdürdüğü araştırmalar sonunda dün Karpuzçayı kenarındaki küçük bir göletin kıyısında Yoldaş'ın cesedi bulundu. Jandarma şimdi de katilleri bulmaya çalışıyor.
             AKP Genel Başkanı Recep Tayyip Erdoğan'ın isteğiyle yeni milletvekillerinin taşınamadığı, eski vekillerin de çıkmayı kabul etmediği lojmanlara yapılan yüzde 200 zamla kiralar yaklaşık 700 milyon liraya çıktı. Yüksek kira nedeniyle 260 milletvekilinin taşınması üzerine zam oranı yüzde 110'a indirilince, tripleks lojmanda kalan vekilin gideri ortalama 500 milyon liraya düştü.
             Mobilya cazibesi
             Satılacak olması nedeniyle eski milletvekillerinin çıkarılamayacağı düşüncesiyle kiraları artırılan lojmanların aylık gideri, yakıt parasıyla birlikte 698 milyon lira olunca, birçok milletvekili taşınma kararı aldı. Seçimden önce, 15 Ocak 2003'e kadar geçerli olmak üzere üç aylık kiralarını peşin ödeyen milletvekillerinden 260'ı, bu tarihi beklemeden lojmanlardan ayrıldı. Ancak milletvekilleriyle birlikte aynı zammın yapıldığı memurlardan gelen tepki üzerine oran, yüzde 200'den 110'a düşürüldü. Artan kiraya rağmen, kış koşulları nedeniyle bir süre daha lojmanlarda kalmak isteyen vekiller de rahat bir nefes aldı.
             Mobilyalı olarak kullanıma verilen tripleks villaların kiraları, yakıt gideriyle birlikte 500 milyon liraya gerileyince, taşınmayı düşünen milletvekilleri de bu fikirlerinden vazgeçti. Taşınmaları durumunda, yakıt hariç 400 - 500 milyon lira kira vermek ve eşya satın almak zorunda kalacak olan milletvekilleri, her türlü sosyal tesisin bulunduğu, güvenlik güçlerince korunan ve mobilyalı lojmanlarda kalmayı "daha kârlı" buldu.
             Tripleks villa veya lüks daire biçimindeki lojmanların aylık kirası zamdan önce yakıt dahil 210 milyon liraydı. TBMM Başkanlığı, yakıt paralarını yüzde 100 artırırken, milletvekillerinden ocak için 232 milyon lira fark istemişti.
        Arınç: Kira yardımı yok
             TBMM, lojmanlardaki bahçıvan, garson gibi personelini geri çekmeye hazırlanırken, TBMM Başkanlık Divanı'nın, yarın toplanarak, lojmanlar ve üzerinde bulunduğu arsanın Milli Emlak Genel Müdürlüğü'ne devredilmesi için karar alacağı kaydedildi. 3 Ocak'tan itibaren vekillerin muhatabının genel müdürlük olacağı dile getirilirken, TBMM Başkanı Bülent Arınç şunları söyledi:
             Örnek olmalı
             "Milletvekillerine kira yardımı yapılmayacak. Halen lojmanlarda 370 eski ve yeni milletvekili kalıyor. Lojmanlardan milletvekillerinin ayrılması, tüm Türkiye'deki lojmanlara, sivil ve asker bürokrasisine örnek olmalı. Halkımızla bütünleşmek, Maliye'ye yük olmaktan kurtulmak için lojmanlardan çıkıyoruz. Bu lojmanların her birinin bakım ve onarımının bize yüklediği maliyet 1.5 - 2 milyar lirayı buluyordu" dedi.
        TBMM Başkanı Bülent Arınç, Irak konusunda TBMM'nin alacağı kararla ilgili olarak, "Milli menfaatler neyi gerektiriyorsa, parlamento olarak onu yaparız. Türkiye'nin doğrudan taraf olmadığı bir konuda vereceğimiz karar, çıkarlarımız açısından ön planda tutulacaktır" diye konuştu. 
             15-26 OCAK OLABİLİR
             Arınç, hem Irak hem de Kıbrıs konusundaki gelişmelerin TBMM'de bir genel görüşme veya kapalı oturumda değerlendirilmesi gerektiğini belirterek, Başbakan Abdullah Gül'ün Ortadoğu ülkelerine yapacağı ziyaretin ardından, 15 - 26 Ocak tarihleri arasında Irak konusunda Meclis'in bilgilendirilebileceğini söyledi.
             BİLGİLENDİRME ŞART
             Arınç şöyle konuştu: "Eğer çok mahrem bilgiler verilecekse, bu bir tartışma zemini de yaratacaksa, yapılacak şey bir kapalı oturumla bunları enine boyuna tartışmaktır. Irak ile gelinen noktada dışarıdan asker gelmesi veya Türk askerinin dışarıya gönderilmesi şeklinde bir karar alınması gerekiyorsa, Meclis toplantısında milletvekillerinin çok iyi bilgilendirilmiş ve en isabetli kararı verecek şekilde hazırlanması açısından da böyle bir oturum önemlidir."
        AKP İzmir İl Başkanı Ali Aşlık'ın, resmi kurum ve kuruluşlarda denetlemeye çıkmasının, sadece bu şehirle sınırlı kalmadığı ortaya çıktı. AKP Adana İl Başkan Yardımcısı A. Alper Tansel, ildeki kamu kuruluşlarının bölge ve il müdürleri hakkında dosyalar hazırlandığını belirterek, "Amacımız, bürokratların niteliklerini belirleyip, siyasilerden oluşan hükümetin hız ve hizmet anlayışına uyup uyamayacaklarını ortaya çıkarmak" dedi. AKP'nin Adana'daki "fişleme çalışması", geçen ay ortasında başlatıldı. Hazırlanan formlar, tüm resmi ve yarı resmi kurumlarla, Tarım Satış ve Kredi kooperatiflerinin genel müdür, bölge, il ve şube müdürlerine gönderildi. "Belirlenen kriterler"e ilişkin bilgiler bu formlara işlenirken bazı müdürlerle AKP'li yöneticilerin yüz yüze görüştükleri de kaydedildi.
             Gizli değil açıkça
             Asıl mesleği yönetim danışmanlığı olan ve uzun yıllar özel şirketlerin yöneticileri için seminerler düzenleyen Tansel ise, bu çalışmayı gizli değil, açıkça yaptıklarını dile getirdi. "Bunu açıklamaktan çekinmiyoruz" diyen Tansel şunları söyledi:
             "Devletin halka sunacağı hizmeti istenilen düzeye çıkarmak istiyoruz. Kendi bölgemizdeki tespitlerimizi genel merkezimize sunacağız. Takdir genel merkezin ve bu bilgilerin intikal edeceği hükümet üyelerinin, yani bakanlarımızındır. Bu çalışma bürokratları rahatsız etmemeli. Atama listesi hazırlamadık. Liyakatlı, işini gereği gibi yapan bürokratlarımız huzursuz olmasın. Bu tür bürokratları daha da güçlendireceğiz.
             Ayrıca çeşitli söylentiler çıkarılıyor. Bizim adımıza yetkisiz kişilerin bu tür çalışmaları varsa, İl Başkanlığı'mıza bilgi verilmesini istiyoruz. Bürokratlarda ve çalışan kesimde işlerin aksamasına, otorite boşluğunun doğmasına izin verilemeyecek."
             İzmir'deki resmi kurumlardan personel ve faaliyetleriyle ilgili bilgi isteyen, "Bürokrasi Ankara'yı yanıltabilir. Devleti siyaset yönetir" diyen AKP İzmir İl Başkanı Ali Aşlık, bir gün sonra çark etti. Aşlık, ziyaretlerinin teftiş amaçlı değil, ilin sorunlarını doğrudan belirlemek olduğunu savundu.
             AKP Genel Merkezi, Muğla İl Başkanı İsmail Öktem'i görevden aldı. AKP Muğla İl Yönetim Kurulu, seçim döneminde kullanılması için genel merkezce gönderilen, ancak parti kasasında bulunmayan 7 milyar liranın nerelerde harcandığının Öktem tarafından açıklanmasını istedi. İddiaya göre Öktem, paranın nerelere harcandığını belgeleyemedi. 
             AKP İl Yönetim Kurulu'nun isteğiyle genel merkez Öktem'i görevden aldı. Öktem görevden alınmasıyla ilgili "Siyasi komplo" iddiasında bulundu.
             AKP Antalya İl Başkanı Ramazan Avcı, işlerinin yoğunluğunu gerekçe göstererek istifa etti. İstifaya zorlandığı öne sürülen Avcı'nın yerine Hamza Taş getirildi.
             AKP Genel Başkanı Recep Tayyip Erdoğan'dan memleketi Rize'den milletvekili adayı olması istendi. Erdoğan, Rize İl Genişletilmiş Divan Toplantısı'nda konuşurken, "Rizeli Tayyip Rize'den aday olsun", sloganları atıldı. Rize Milletvekili Abdülkadir Kart da, liderinin aday olabilmesi için gönüllü olarak istifa dilekçesini Erdoğan'a sundu. Dilekçeyi Kart'a iade eden Erdoğan ise, "Ben tabii ki Rizeliyim. Fakat artık biz Türkiyeliyiz. Benim için Türkiye'nin Rize ile 80 vilayeti aynıdır. Ben sizleri ne kadar seviyorsam, tüm Türkiye'yi de o kadar sevmek mecburiyetindeyim" karşılığını verdi. Cumhurbaşkanı Sezer'in Anayasa değişikliği paketini onaylamasına ilişkin yorum yapmayan Erdoğan, "Partimizin yetkili kurulları, pazar ve pazartesi yapacakları toplantılarla bu konuyu açıklığa kavuşturacak. Şahsımla alakalı kararı bu toplantılardan sonra açıklayacağız" dedi.
        Devlet Bakanı Kürşat Tüzmen, savaş seslerinin yükseldiği bir dönemde 150 kişilik işadamı ekibiyle 10 Ocak'ta Bağdat'a çıkarma yapacak. Tüzmen, Irak Devlet Başkanı Saddam Hüseyin'e de Başbakan Abdullah Gül'ün mesajını iletecek. Gül'ün mesajında, "Irak yönetiminden BM'nin silah denetim çalışmalarına kayıtsız şartsız uymalarını ve silah denetçileriyle tam işbirliği kurmalarını isteyeceği" belirtildi. 
             Irak Büyükelçiliği yetkilileri Türk Dışişleri Bakanlığı'na nota verdikleri haberinin doğru olmadığını kaydetti. Üst düzey bir büyükelçilik yetkilisi, "Başbakan'ın resmi açıklamalarında böyle bir söz yok. Gazetecilerle yaptığı toplantıda da bir komşu ülkenin lideri için böyle bir şey dediğine hiç ihtimal vermiyoruz. Dışişleri ya da Başbakanlık nezdinde bir girişimimiz olmadı" dedi. 
             Sağlık eski Bakanı Osman Durmuş'un, bakanlığı döneminde sık sık eleştirdiği birbirine yakın veya amacına uygun olmayan âtıl hastane yatırımlarından birine imza attığı ortaya çıktı. MHP eski Bitlis Milletvekili İbrahim Halil Oral'ın seçmenlerine verdiği sözler nedeniyle Durmuş, hiçbir gereği yokken Van'a çok yakın olan Adilcevaz'a sadece kanserli hastalara hizmet verecek bir onkoloji hastane kurulmasına karar verdi.
        
        
        
