                           
             SIDIKA Öpücük Balığı Fabrıga
             Atilla Atalay
                   
                Öykü
                   
        "Ay hihoha... Kız anne çok yaşa emi... Uluslararası terörizmden nikâh konusuna geçebilen yegane strateji uzmanı sensindir heralde... Hihihi..."
        -"Daha gül bakalım sen... Ciddiye alma anneyi... Nikâhta keramet vardır... Bu teröristler evli olsa bi tanesi şeetmez... Hücre evi olucaana aile evi olur... Sofra kurulan saati belli olur, çamaşırı yıkanır, ütülenir... Şu karşıki oğlanların öyle mi ya... Aile içinde, eve girip çıktıkları saat belli diil, sabahlara kadar ışıkları yanıyo, naapıyolarsa artık..."
        -"Ders çalışıyolardır..."
        -"Gündüz çalışsın dersini it... Sabaha kadar ööle ışık mı yakılırmış... Ne malûm naaptıkları?.. Milletin çoluğu var, çocuğu var, gelinlik kızı var..."
        -"Sen resmen delirmişsin anne... Elin çocuklarının kimi rahatsız ettiklerini duydun... Esas onların alt katında oturan herif manyak... Her gece eve sarhoş gelip, karısını bağırta bağırta dövüyo... Geçen balkondan sarkıttı kadıncaazı..."
        -"Olsun, onlar aile... Adam karısını balkondan sarkıtıyosa, evliliğin tuzu biberi... Bize düşmez ööle şeyler, karıkoca arasına girilmez... Öbür itler ööle mi ya... Sen ne dersen de... Bi mahallede dul karı oturmaz bir, tek başına oturan bekâr oğlanlar olmaz iki... Mahallenin bereketi kaçar..."
        -"Alevli oklar atalım mı kız anne, karşıki eve... Mancınıkla taş fırlatıyim ben... Ya da en iyisi gidiyim evleniyim ben bi tanesiyle de, mahallenin bereketi kaçmasın... Biriyle evlenirim, öbür ikisini ihbar ederiz... Hihihi... Ayh... Hoho..."
        -"Otur kız gece vakti... Deli!"
        -"Gece saldıralım... Sen yüzüne ayakkabı boyası sür, kamuflaj olsun... Basarız yıldırım nikâhını kurtulur mahalle... Ben mahalleli için o kumral olanına feda ederim kendimi... Kurarız yuvamızı, ışıklar erken söner, çamaşırlar sakız gibi olur..."
        -"Kız duymasın, öldürür kız baban..."
        -"Beni öldürürse, problem yok da... O nikâhlandığım kumral çocuğu öldürürse ben dul kalmış olurum... Biraz önce işaret ettiğimiz gibi bir mahallede dul karı oturmaz bir, tek başlarına oturan bekâr oğlanlar olmaz iki... Bu durumda mahallede huzur kalmaz... Zaten bu yüzdendir ki, biz geri zekâlı mahalle ahalisi olarak, dul kadınlara "mesut yuva yıkıcısı muhtemel orospular", bekâr erkek evlerine de "ülke yıkıcısı muhtemel terörist yuvaları" gözüyle bakarız... Ama eğer karısını balkondan sarkıtan herif, bi gün azıp karıyı aşşağıya bırakırsa... Adama "Cinnet geçirmiş, kader kurbanı" kadına ise duruma göre "orospu" veya "bahtsız" adı veririz..."
        -"Delirdi yine... Susmaz şimdi... Kız sanki kötülüğüne konuşuyoruz şurda... Bak Maykıl Ceksın bile kurdu yuvasını, rahatladı çocuk... Senle de iki laf edilmez haa!.. Haydi ben yatmaya gidiyorum..."
        -"Dur bi dakka nereye gidiyosun, karşı evi gaflet uykusunda bastırıcaz... Mahalleli barikat kursun, saatlerimizi ayarlıyalım... Komuta bende..."
        
        Suç ve Ceza...

        -"Anne kız, bak bu Afika Menekşesi'nin dibinden tuhaf tuhaf bi otlar çıkıyo, yolıyım mı?"
        -"Sakın ha yolıyim deme! Ot diil onlar, menekşenin dibine ceza olsun diye arnavut biberi etim... Kapris yapıp açmıyodu... O biberler büyüsün de, arasında kaybolup gitsin, görsün gününü... Salak menekşe... Yüz verme hasbaya, gel yanından bu tarafa..."
        -"Ay hihi... İlâhî, gülünçsün kız anne... Menekşeye ceza olsun diye dibine biber ekmiş... Kezzap dökseydin köküne, idam etseydik... Kaltak menekşe, sen nasıl açmazsın, hıı! Vurıyim mi kız anne iki tane, yaprağına yaprağına girişiyim mi? Biz en iyisi şafakta çamaşır ipine mandallayalım bunu, hem diğer çiçeklere de ibret olur, çatır çatır açarlar... Mel'un menekşe! İblis! Hihohaha..."
        -"Dalga geçme anneyle! Terbiye etmezsen açmaz bu çiçekler... Şu küpe çiçeğini on dakka buzdolabına kitledim, çıkışta dört tane açtı... Uslu dururlarsa su da var gübre de... Ama ööle naza kaprise gelemem... Sen şööle kenara çekil, baariyim de duysunlar... Ayağıma üşenmem, gider keçi getiririm, hepinizi yediririm alimallah! Sizi bana sayıyla mı verdiler layn!"
        -"Kız yavaş anne! Vallahi korkudan benim bile ödüm patladı... Az kaldı fotosentez yapıyodum..."
        -"Çakmakla kukunuzu yakarım!"
        -"Giyotiin... Giyotiin... Giyotiin... İhihohi..."
        -"Gülme kız, senden yüz bulucaklar... Arka çıkma şu çiçeklere...İbret olsun diye hepsinin gözü önünde seni de döverim bak..."
        -"E ama anne, abardın artık... Bu kadar sadistsen niye çiçek büyütüyosun?.. Akvaryum alalım, piranha filan besle... Vampir yarasa yetiştir, konu komşunun üstüne salarsın..."
        -"Vampirle felan alakası yok... Terbiye diye bişey var hayatta... Vaktinde seni de dövmeseydik orospu olurdun şimdiye... Kabahat işledin mi alırsın cezasını, bu kadar... Bak şimdi hanım hanımcık kızsın maaşallah..."
        -"Yaaa... Ondan 17 yaşıma kadar her gece yatağa işedim... Beni de el kadar bebeyken, "çakmakla kukunu yakıcam, işeme" diye tehdit ediyodun... Tepki olsun diye bilinç altım 17 yıl boyunca işedi işte..."
        -"O başka, cin musallat olduydu sana... Cinciye götürdük, göbeğinden doğru bilincinin altına yazıp yazıp üfürdü, bi daha da işemedin..."
        -"Psikolojik, botanik, biyoloji ve hukuk bilimlerini yine temelinden sarstın anne..."
        -"Bak hâlâ çene yarıştırıyo anneyle... Vaktinde dilini koparaymışım ben senin kukunu yakıcaama... Hak hukuk, psikok, botonir, bilim, zilim, anaya babaya devlete millete gev gev gev öt dur bakalım... Senin gibilere ana baba sopası da yetmiyo... Falakaya çekcen falakaya... Yidin mi sopayı sustalı maymun gibi durursun.... Beş on tanenizi de ibret olsun diye Taksim'de sallandırıcan... Zopa zopa... İp... İp..."
        -"Geçen gece 12 Mart belgeselini izlerken, asılan çocuklara hüngür hüngür ağlıyodun ama... Öyle sopayla şiddetle bir yere varılmaz... Sen hot zot edip haykırınca açıcağı varsa bile çiçek açmaz... İnsanların gırtlağına ip, kukusuna çakmak dayamakla da olmaz... Asıp yakmayla bitseydi, ikibin yılda çoktan biterdi bu işler... Aslolan sevgi, hoşgörü ve barıştır... Çiçekler, kuşlar, tüm bu mavi gezegen, insanlar birarada, özgürce yaşayab..."
        -"Aaaa... Ayol vallahi üç aydır kapris yapan menekşe tomurcuğa durdu... Kız bravo vallahi Sıdıka... Erenlere karıştın kız sen... Demin yoktu orda tomurcuk... Biz şurda dururken elin solcu karısı erdi... Takdir-i ilâhî işte..."
        -"Ermişlikten, solculuktan filan diil anne... Sevgiyi hissetti çiçekcaaz... Açıcaktı, senin şirretliğinden korkuyodu..."
        -"Şirret sana benzer cadaloz... Ermiş filan dinlemem yararım kafanı... Görüyo musun şu ütüyü... Gel kız buraya..."
        -"Yaklaşma anne... Uyarıyorum bak, ben erdim demincek... Çarpılırsın... Ah... Vurma bak..."
        -"Demokrat orospu..."
        -"Elleme saçımı... Taş kesilirsin bak... Uyarıyorum... Ahı... Lan anne kız yapma ama... Ağzın eğri kalır... Aho... Tamam tamam vurma noolur..."
        
        Tabanca İcat Oldu...

        -"Kız anne, çabuk yere yat... Beşiktaş 2-0 yendi, karşı komşu yine havaya silah atıcak..."
        -"Aman be! O heriften de illâllah yani... Deli mi ne? Adam her gece balkona çıkıp bişeyin şerefine havaya cav çav cav saydırıyo...Yetti artık! Git kız beyaz bayrak getir, camdan sallayıp, şu herife bi çatalım... Vietnam mı lan bura?"
        -"Bırak bulaşma anne yaa! Çıkma siperden... Laf anlamıyo o adam... Geçen yine bi şarjör boşalttı gökyüzüne... "Nooluyo amca hayırdır" diye sordum... "Amerika Sinsinati'de bir Türk bilim adamı, yapay kalp geliştirmiş, dünya onu konuşuyo, haberlerde dinleyip duygulandım" dedi... Üç el daha ateş etti... Geçen hafta da "Fen Lisesi öğrencileri dünya matematik olimpiyatlarında birincilik aldı" diye ateş açtıydı..."
        -"Oğlu mu matematikten on almış, anlamadım kız..."
        -"Aman anne, o herifin oğlu nasıl fen lisesine filan girip matematik problemi çözsün... Herif her şeye tabanca sıkan ayının teki... Sorunca "seviniyörüm, duykulanıyörüm" diyo... Bir Türk bilim adamı yapay beyin icad ederse anca kurtulur o herif... Oğlu da manyak zaten, maç çıkışı karşı takımdan birini şişlemiş, içerde..."
        -"E iyi o zaman, adam "manyak" diye biz burda vızır vızır kurşun altında mı yaşıycaz... Çok seviniyosa davul çalsın, halay felan çeksin... Dur şimdi, ben onun hakkından gelirim..."
        -"Delirme anne! Hadi o adamla baş ettin diyelim, her taraf ööle heriflerle dolu... Çoluk çocuğun belinde silah var... Moda şimdi... Hem biz "Öğretmenlere silah dağıtalım" diyen bakanların bulunduğu bir ülkede yaşıyoruz... Tommiksgil bile daha mantıklıdır..."
        -"Herifin cephanesi bitti galiba, sustu! Tek çözüm var, bi dürbünlü tüfek alıp bu herifi indiriceksin aşşa! Her gece her gece bunla mı uğraşıcaz... Neymiş, "seviniyomuş" ayı yavrusu... Bi dürbünlü tüfek kaç paradır kız?.."
        -"Ayıp anne ayıp... O zaman bizim o ayıdan ne farkımız kalıcak..."
        -"Yok yaa! Teslim mi olalım şimdi? İktiza ederse aslanlar gibi çarpışırım, teslim olmam Sıdıka'm kurşun saçarım..."
        -"Lütfen anne manyak olma yaa! Naapalım işte, bazı insanlar, hava olsun diye silah taşıyıp rakıyı fazla kaçırınca havaya ateş açarak eğleniyolar... Rica edicem olayı büyütüp herifi düelloya çağırma..."
        -"Düello felan gerekmez... Ben silahsız da haklarım o herifi... Bana adıyla sanıyla "Ayıboğan Safiye" demişler... Bakma sen, baban beni döverken ses etmiyorum... Beyimdir, döver de sever de... Ama elin adamı fazla oldu artık... Ben gidip şu herifi bi parçalıyım..."
        -"Anne kız, gir içeri bak; babam abim karışır, olay büyür..."
        -"Sen karışma kız, hem babana da göz dağı olur..."
        *** 
        -"Duymadım len, duymadıım! Bi daha söyle, bağır, bütün mahalle duysun, hadee! Çevirip küt diye kırarım boynunu... Hade leyn!"
        -"Ay anne bırak adamı, boğulucak... Çıldırdı resmen kadın... Post-Vietnam Sendromu geçiriyo galiba... Kız anne, bırak herifin gırtlağını, bayıldı zaten bak..."
        -"Gebersin! Söölesene lan, ,"bi daha içip içip mahalle arasında silah sıkmıycam" de!..."
        -"Korkunçsun anne! Hayır, bişi diil herif ayılınca "karıdan dayak yedim" diye kendine sıkıcak tabancayı.. Kız anne, genç kızlığında pankreasla ilgilendin mi hiç? Hakkaten ayı boğdun mu peki? NATO senin hakkında ne düşünüyo? Silahsızlanma konferansına başkan olsana..."
        -"Sussana!"
        -"Peki peki..."
        
        Mercedesler Ülkesinde...

        -"Sıdıka... Bak bak... Sağ ön takımdan bi ses geliyo pıt pıt pıt... Bak... Duyuyo musun?"
        -"Ay yok işte bişey baba; araba yağ gibi gidiyo... Ne pıtırtısı... Yeter artık dinleme şu aleti... Delirtti zaten seni bu araba... Yok orası tık diyo, burası zızıl zızıl ötüyo, rotlar dingildiyo, triger kayışı yatağına sürtüyo... Hayır, bi de "nerden geliyo" diye bize soruyo... Ben ne anlıycam yaa, motor meslek lisesi mezunu muyum, okutmadınız ki insanı..."
        -"Sus ba dakka... Bak zzzzt diyo... Bişey sürtüyo sanki... Aks bilyaları olmasın, teker altından geliyo di mi?"
        -"Bi dahaki sefere steteskopla bincem arabana... Takınıcam kulağıma, doktor gibi; sen sordukça arabanın ilgili yerlerini dinliycem... Noolcak işte, görmemişin bi arabası olmuş, tutmuş triger kayışını sündürmüş..."
        -"Edepsizlik etme kaltak! O dilini sündürür de koparırım senin... Naapalım, bunca yıl çalıştık bu düldülü alabildik... Ah ulan, para olucaktı ki çekicektim altıma bi Mercedes, ne ses çıkardı ne nefes, bas uçsun anasını satiim..."
        -"Evet 3M kuralı diil mi? Milyarlar, Metres, Mercedes... Magalak rüyası..."
        -"Altın kabzalı tapanca bi de... 14'lü olcak... Sıkıldın mı boşaltıcan şarjörünü..."
        -"Metres de şarkıcı olcak ama..."
        -"Hee... Mercedes'in de öyle her modeli diil yani... Üstü açık, tek kapı, züppe şeysi onlar... Şööle manda kasa olucak, mütahit işi..."
        -"Kız baba... Sen İtalya'dan tır zulasında morfin sok, ben de evde labratuar kurup eroin imal ediyim, sana alalım bi manda kasa 500-SEL... Ön farlara atom sis de taktırırsın... Önüne bak daldın, arabayı çarpıcan... Şu Mercedes var ya, Truva atı, ülkeyi içten yıkıcak... Çeynç Mercedes'e binmek uğruna milletçe fırıldak çeviriyoruz... En ünlü futbolcularımız, şarkıcılarımız, iş adamlarımız hep bu işle başlarını belaya sokuyo... En son Tanju yedi başını... Lan senin altın ayakkabın var, yürü git istediğin yere, Mercedes'in eksik olsa kaç yazar... Ama o da gördü magalak rüyasını... Uyanamadı... Baba!"
        -"Hıı... Ne? Sıdıka yavrucuğum, bu İtalya çizme şeklindeki ülke di mi? Nerde şimdi bu, kaç kilometre..."
        -"Saçmalama baba... Ben şaka olsun diye sööledim o tır işini... İhihi, sen de şaka diyosun di mi? Hihi... Annemle ikimiz de südyenimizde kokain taşırız istersen hihi... Annem o gövdeyle tır zulası kadar taşır zaten... Abim de kurye olur... Adam başı birer Mercedes çekeriz altımıza... Altın kabzalı bi 14'lü alıp ben abimi vururum... Burak Kut'a ev tutarım... Ohoho... Ay, utandım... Baba?"
        -"Nazan Şoray'ın kasedi vardı torpidoda bi onu bul bakiim, teybe şeedelim... Bu, morfin dediğin şey sıvı mı? Nası bişey şimdi..."
        -"Hü... Aman Allahım... Sen ne diyosun baba yaa?"
        -"Kız bi kere getirip malı vururuz... Sonra tövbe... Okul filan yaptırırım, hacca giderim..."
        -"Ohi... Baba, duyuyo musun, ön taraftan ses geliyo, motor şeetmesin..."
        -"Sittir et sesi filan..."
        -"Ay delirdi adam..."
        -"Bu, Nazan Şoray, kiminle şimdi..."
        -"Niye soruyosun?.."
        -"Hiç... İtalyanlar'ın parası liret di mi?"
        -"Baba, sen ciddisin..."
        -"Si... İtalyanca si "evet" demek di mi?"
        -"Si... Ama... Ama..."
        -"Direkt Roma'ya gidiyoruz şimdi... Hihohaha... İlk partiyi alıcam... Nihahohaha... Nazaaan..."
        -"Ciyyyaak!"
        ***
        -"Sıdıka? Kızım kalk geldik... Kız uyansana... Ay bu salak karıyı da araba mı tutuyo ne? Beş dakka arabaya binsek uyukluyo hemencecik... Hadi kızım... Baban kızcak şimdi ama..."
        -"İyyh... Aman, Allaha şükür, Zeytinburnu'ndayız... Kız anne, bi kâbus gördüm, İtalya'daymışız, babam Piza Kulesi'ne çarptı..."
        -"Ağzından yel alsın kız, arabanın kaskosu yok... Ben manava uğrıycam, sen de bakkaldan iki ekmek al dooru eve git, bamyayı ısıt, salata yap..."
        -"Si sinyora..."
        -"Si  mi deme anneye!"
        
        Barış... Hemen, Şimdi!

        -"Kız anne habere bakar mısın? "Barış Haftası nedeniyle aralarında Müjdat Gezen, Atıf Yılmaz, Şanar Yurdatapan, Lale Mansur gibi sanatçıların da bulunduğu bir grup denize barış mayası çalmaya kalkışınca karakolluk oldu...""
        
        
        
