                           
             Modernleşme Kemalizm ve Demokrasi
             Levent Köker
                   
                Araştırma-İnceleme
                   
         Sanayileşmek ve teknolojik ilerlemelerin insanlığa sunduğu olanaklardan azamî ölçüde yararlanmak, bu toplumların ortak ve âdeta "kaçınılmaz" istekleri niteliğindedir. Bu "ilerleme" hedefiyle, iktisadî kalkınmanın toplum içinde yaratacağı. değişimleri uyum içinde tutabilmek, siyasal rejimle ve kültürel değişmelerle ilgili bir dizi sorunu da beraberinde getirmiştir. İlerleme olarak görülen hızlı toplumsal değişmenin yarattığı sorunlar karşısında, genellikle benimsenen çözümler, bu toplumlardaki "popülist" ideolojiler tarafından ortaya konulmuştur. 138 Bu nedenle, önce genel olarak popülizm kavramını ele almak, sonra da Batılı olmayan toplumlardaki popülist ideolojilerin iktisadî, siyasal ve kültürel düzeylerdeki görünümlerini saptamak; Batılı olmayan toplumlardaki değişim süreçlerinde ideolojilerin yerini ve niteliğini anlayabilmek bakımından uygun bir yaklaşım olmaktadır.
        A. Popülizm Kavramı ve "Üçüncü Dünya" Popülizminin Genel Özellikleri.
        Farklı zaman ve mekân boyutlarında ortaya çıkmış farklı düşünsel ve siyasal akımların, ortâk bir kavram olarak popülizm adı altında toplanması, popülizmin;aslında ne olduğu konusunda bir belirsizliğin ortaya çıkmasına neden olmuştur. Sir Isaiah Berlin, bu duruma, "Sinderella kompleksi" adını vermektedir: 
        "Sinderella kompleksiyle şunu anlatmak istiyorum: bir yerde uygun bir ayağın varolduğu bir ayakkabının -"popülizm" sözcüğünün- varolması. Bu ayakkabıya hemen hemen uyan çok çeşitli ayaklar vardır, fakat bu hemen hemen uyan ayaklar bizi kandırmamalıdır. Prens, sürekli olarak ayakkabıyla birlikte 
        
        138  Azgelişmiş ülkelerdeki ideolojiler hakkında genel bir derleme için bkz. Paul E. Sigmund (der.). The Ideologies of the Developing Nations (New York: Friedreck A. Praeger, 1968).
        
        aranmaktadır; ve bir yerde, saf popülizm denilen bir uzvun beklemekte olduğundan eminiz. Bu, popülizmin çekirdeği, onun özüdür:"139
        Popülizmin özünü saptamaya yönelik çeşitli girişimler, Conovan tarafından, yedi başlıkta toplanmıştır. Buna göre popülizm, 
        1."Modernleşme sorunlarıyla karşı karşıya kalan geri köylü ülkelerinde ortaya çıkan sosyalizmdir."
        2."Genişleyen sanayi ve finans kapital tarafından tehdit edilen sıradan kırsal halkın ideolojisidir. " 
        3."Esas olarak... değişen bir toplumda geleneksel değerleri gerçekleştirmenin arayışı içinde olan bir kırsal harekettir. "
        4."Halk çoğunluğunun kanaatinin seçkinci bir azınlıkça denetlendiği inancıdır. "
        5."Şu ana öncüle dayanan herhangi bir öğreti veya harekettir: erdem, en etkili çoğunluğu oluşturan basit insanlarda ve onların kolektif geleneklerinde yatmaktadır. "
        6."Popülizm, halk iradesinin kendi başına, diğer herhangi bir standarttan üstün olduğunu kabul etmektedir. "
        7."Kentteki işçi sınıfı kitlesinin ve/veya köylülüğün desteğini kazanmış, fakat bu iki sektörün özerk örgütsel gücünün sonucu olmayan bir siyasal harekettir. "140
        Bu farklı tanımları, kendi içindeki ilişkileri açısından değerlendiren Conovan, farklı toplumlarda popülizm adı altında toplanabilecek düşünce akımları ile siyasal hareketleri şöyle bir sınıflandırmaya tâbi tutmayı önermektedir: 
        "Tarım Popülizmleri
        l. Çiftçi radikalizmi (ör., ABD Halk Partisi)
        2. Köylü hareketleri (ör., Doğu Avrupa Yeşil Hareketi)
        3. Entelektüel tarım sosyalizmi (ör., narodnikler)
        
        139  J. B. Allcodc, ""Populism": A Brief Biography, " Sociology, September, 1971, s.385'ten aktaran Margaret Conovan, Populism, (Londra: Junction Books, 1981 ), s.7.
        140   A.g.e., s.4. 
        Siyasal Popülizmler 
        4. Popülist diktatörlük (ör:, Peron) 
        5. Popülist demokrasi (yani, referandum ve "katılım" çağrıları)
        6. Gerici popülizm (ör., George Wallace ve izleyicileri),
        7. Siyasetçilerin popülizmi (yani, halk'ın birleştirici özelliğinin çekiciliğinden yararlanan, geniş kapsamlı, ideolojik olmayan koalisyon oluşturma).141
 "
        Conovan'ın önerdiği bu sınıflandırma içinde, hem gelişmiş sanayi toplumlarında ve hem de azgelişmiş, Üçüncü Dünya ülkelerinde ortaya çıkan popülist düşünce ve hareketler birarada yeralmaktadırlar. Birbirlerinden oldukça farklı toplumlarda ortaya çıkan düşünce akımlarıyla toplumsal-siyasal hareketleri tek bir kavram, popülizm kavramı içinde biraraya getirmeyi sağlayan temel  öğeler  nelerdir? 
        Popülizmi, iyi tanımlanmış bir ideoloji doğrultusunda biçimlenen bir toplumsal-siyasal eylem programı, bir öğreti değil, fakat bir "syndrome" olarak gören Wiles'a göre bu temel öğeler  şöyle özetlenebilir: 142
        - Anti-elitizm, 
        - Aydın aleyhtarlığı (anti-Intellectualism) 
        - Siyasetçilere karşı güvensizlik, 
        - Kurum aleyhtarlığı (anti-establishment), 
        - Dinsellik ve bilim ve teknoloji düşmanlığı, 
        - Geçmişe duyulan özlem (nostalji). 
        Wiles'a göre bu "syndrome", kendilerini iktidar merkezinin dışında kalmış hisseden insanlar arasında ortaya çıkmaktadır.
        Gelişmiş ya da güçlü bir sanayi sektörüne sahip toplumlarda, 
        
        141  A.g.e., s.13.
        142  Peter Wiles, "A Syndrome, not a Doctrine", Ghita lonescu ve Emest Gellner, derl., Populism, its Meanings and National Characteristics, (Londra: Weidenfeld and Nicholson, 1969), s.166-179.
        özellikle kırsal yörelerde "gelenekselliğin" korunması yönünde biçimlenen bir tepkinin ifadesi olarak, böyle bir "syndrome"dan sözetmek mümkünse de, bu azgelişmiş veya yeterince güçlü bir sanayi sektörüne sahip olmayan toplumlarda, azınlıktaki bir "aydın" grubun yoksul (ve genellikle "köylü") kitlesi hakkında oluşturduğu bir fikirler bütünü olarak popülizmin kavranması bakımından yetersiz kalmaktadır. 
        Bu açıdan, ABD ve Rus popülizmlerini karşılaştıran Worsley, aradaki en önemli farklılıkları şöyle dile getirmektedir: 
        Örgütsel açıdan, Rus popülizmi Kuzey Amerika popülizminden pek farklı değildir: (Rus popülizmi), her şeyden önce, halk'ı (özellikle köylülüğü) ve onun kurumlarını (özellikle mir'i) putlaştıran ve kendi yaşamlarını ve özgürlüklerini halk için kurban etmeye hazır olan bir aydın hareketiydi. Ancak, Rus popülizmi, öncelikle köylüler tarafından yaratılan veya kökleri köylülükte bulunan bir ideoloji değil, köylülük hakkında bir ideolojiydi. (...)
        Kuzey Amerika hareketlerinin ideologları, çiftçi cemaatinin kendi içinden çıkmışlardı. Ulusal veya kozmopolit değil, yerel bir intelligentsia idiler. (...) Birçokları gibi, halktan olmasalar bile, halkın içinde yaşadıklarından halka doğru gitmek  zorunda değillerdi. 
        İki popülist kümenin belirlediği düşman -ve bu düşmanla başa çıkmak için önerilen strateji- de farklıydı. Elbette, her iki hareket kümesinin de, daha yüksek bir soyutlama düzeyinde, benzer şeylerden sözettikleri ileri sürülebilir. Her ikisi de, "sıradan insan"dan, küçük üreticiden sözetmişlerdir fakat bunlar farklı "küçük üreticiler"dir: İkisi de, finans-kapital sanayiciliğini ve sorumsuz hükümeti, ilerlemenin ana engelleri olarak görmüşlerdi. Temel farklılıkların asıl kaynağı geçmişten edinilen kültürel mirastır. (...) Rusya'da geçmiş her şeydi; gelecek  ise, devrimciler için apocalyptic bir görünüştü: Birleşik Devletler'de ise geçmiş yoktu; gelecek de sadece insancıllaştırılmış, ussallaştırılmış ve daha adil kılınmış bugündü. (...)
        Popülizm (Rusya'da) devleti yadsıyışında "anarşist" fakat mir'e dayanışında "cemaatçı"ydı ve yeni toplumsal düzenin üzerine kurulabileceği bir köşe taşı olarak toplumsal örgütlenmenin bir ara düzeyini, -mir'i- dikkate alıyordu. Amerikan popülizmi, devlet personeline ve devletin araçsal kullanım biçimine güvenmemekteydi, ancak bu mekanizmaya ihtiyacı vardı ve devleti ortadan kaldırmaktan çok, yalnızca halkın denetimine tabi kılmayı ve onu sorumlu hale getirmeyi önermekteydi. 143
        Worsley'in Amerikan ve Rus popülizmleri arasında varolduğunu belirttiği bu farklılıklar, Wiles'in sözünü ettiği "kurum aleyhtarlığı" öğesiylebirleştirildiğinde, popülizmle demokrasi arasındaki ilişkiler bakımından dikkat çekici bazı noktalar ortaya çıkmaktadır. Gerçekten, aralarındaki farklılıklarâ rağmen, Amerikan ve Rus popülizmlerinin bir ortak noktası, kurum aleyhtarlığının güçlendirdiği bir "cemaatçılık" (communautarianism) olmaktadır. Bu cemaatçı özellik, popülizmin, ortaya çıktığı zaman ve mekân boyutlarına göre değişik biçimler almaktadır. Worsley'in ifadesiyle, kurum aleyhtarlığı, sağ veya sol popülizmlere neden olabilmektedir. Worsley'in buradaki hareket noktası, Edward Shils'in, The Torment of Secrecy adlı yapıtında yer verdiği popülizm tanımıdır: 
        " (Shils'e) göre popülizm, iki ana ilkeye bağlanmayı içermektedir: (a) halkın iradesinin, diğer herhangi bir standarttan, geleneksel kurumların standardından ve diğer tabakaların iradelerinden' üstünlüğü, popülizm, halkın iradesiyle adalet ve 
        143  Peter Worsley, "The Concept of Populism", A.g.e., s.221. Rus popülizmindeki "anarşist" eğilimler hakkında bkz. Franco Venturi, Roots of Revolution, a Historyolthe Popülist and Socialist Movements in Nineteenth Century Russia, (Ing. çev. F. Haskell) (New York: Alired A. Konpf, 1946) s.389 vd., 469 vd. ve Isaiah Berlin'in bu yapıta yazdığı "Giriş" yazısı, s.vii-XXX. Ayrıca bkz. Andrzej Walidci, The Controversy over Capitalism, Studies in the Social Philosophy ol the Russian Populists, (Oxford: at the Clarendon Press), 1969.
        
        ahlakı özdeşleştirmektedir; (b) halk ile önderlik arasında kurumların aracılık etmediği bir "doğrudan"ilişkinin istenilirliği. "144
        Bu çerçevede bakıldığında, halk ile önderlik arasındaki doğrudan ilişkilerin kurulması, iki biçimde ortaya çıkmaktadır. Worsley'e göre , 
        "Halk ile önderlik arasında doğrudan temas arayışı, bir ucunda halk kitlesinin bütünüyle katılımdan yoksunluğunun, diğerinde ideal anarşist kendi kendine işleyen cemaatın yeraldığı bir çizgide bulunan bir noktadır. Bana göre bu iki uç, "Sağ" ve "Sol" terimlerini kullandığımda anlatmak istediğimin büyük bir bölümünü oluşturmaktadır (sosyolojik olarak hiçbir mutlak anlamı olmayan, ancak anlamları halkın kendi toplumlarının gidişatındaki katılımlarıyla ilişkili olmalarından türeyen parlamenter kurumlar, millileştirilmiş sanayi, vs., vs.) "145
        Buradan hareketle, Worsley, Shils'in tanımındaki "katılım" öğesinebiraz daha değişik bir içerik kazandırmaktadır. Buna göre, katılımın gerçek ve sahte biçimleri bulunmaktadır. Bir diğer deyişle, "ciddi, etkili ve bağımsız" halk katılımı ile "yönlendirilmiş, tümüyle hayali veya sembolik" sahte katılım birbirinden ayrilmaktadır. 146
        Worsley'in sözünü ettiği sahte ve gerçek halk katılımı arasındaki ayrım, popülizm ile demokrasi arasındaki ilişkilerle ilgili önemli bir soruyu gündeme getirmektedir. Halkın, halk tarafından, halk için yönetimi olarak demokrasi, "ciddi, etkili ve bağımsız", yani gerçek halk katılımını ifade ediyorsa, bu "gerçek halk katılımı"nın pratikte geçerli kılınacağı zaman ve mekân boyutlarından bağımsız, evrensel bir model var mıdır? 
        144  Edward Shils. The Torment of Secrecy: the background and consequences ol American Securfty Policies, (Londra: Heinemann, 1956) s.98-104'ten nakleden Worsley, a.g.y., s.244.
        145 Worsley, a.g.y., s.245.
         146 A.g.e., s.245-246.
        Modemleşme kuramı, bilindiği gibi, bu soruya olumlu cevap vermiş ve gerçek halk katılımının pratikte gerçekleştirilmesinin tek evrensel modeli olarak liberal demokrasiyi, bir diğer deyişle, Batı parlamentarizmini benimsemiştir. Diğer birçok , yazarla birlikte, Worsley'in de karşı çıktığı temel noktalardan birisi de budur. 147 Liberal demokrasinin, belirli tarihsel ve toplumsal koşullar içinde biçimlenmiş bulunan kurumsal yapısı (parlamentarizm), o tarihsel-toplumsal bağlam içinde "gerçek halk katılımı"nı sağlayabilmiş olabilir. Aynı kurumsal yapının, farklı toplumlarda, gerçek değil, sahte katılım biçimlerine varlık vermesi ise daha muhtemeldir. 
        Soruna, azgelişmiş ülkelerde ortaya çıkan popülist akımlar çerçevesinde bakıldığında, şu genel noktalar dikkati çekmektedir. 148
         (i) Azgelişmiş ülkelerin büyük bir çoğunluğu, tek-parti tarafından yönetilmektedirler. Tek-partinin varlığını ve eylemlerini meşrulaştıran öğelerise; (a) çoğu eskinin sömürgeleri olan azgelişmiş ülkelerde, partinin bağımsızlığı sağlayan tek örgüt olması; (b) bu toplumlarda toplumun "piyasa modeli"ne göre yapılanmamış olması nedeniyle, siyasal çoğulculuğun "nesnel" temellerinin olmayışı; (c) parti-devletinin, ulusal ilerlemeyi sağlayabilecek tek örgüt durumunda olması ve (d)
        
        147 Örneğin C. B. Macpherson. Demokrasinin Gerçek Dünyasında , azgelişmiş ülkelerdeki tek-parti rejimlerini demokrasi açısından değerlendirmenin ölçütünü, demokrasinin Batı toplumlarında varolan ampirik işleyişinde (liberal demokratik kurumlarda ) değil, demokrasi  kavramında içerilen  özgürlük, eşitlik gibi  ideallerin  benimsenip benimsenmediğinde aramak gerektiğini ortaya koymaktadır.
        148   Worsleyin "Üçüncü Dünya Popülizmi"olarak da adlandırdığı bu akım için bkz. Alistair Hennessy, "Latin America", John Saul, "Africa", Ionescu ve Gellner, a.g.y., s.28-61 ve 122-150; Paul E. Sigmund, "introduction", Idem, derl., The Ideologies ol the Developing Nations, s.3-66; Lyman T. Sargent, Contemporary Political Ideologies, a comparative analysis, (Homewood, Illinois: The Dorsey Press, 1970) s.131-147; Karl Dietrich Bracher, The Age ol ldenlogies, a History ol Political Thought in the Twentieth Century, (İng. çev. E. Osers) (Londra: Mathuen, 1985) s.260-277; Emesto Laclau, İdeoloji ve Politika, (çev. Hüseyin Sarıca) (İstanbul: Belge Yay. 1985), s.156-215.
        "ulusal birliğin tek-parti içinde ifade edilmesi ve bazen de parti,  ulus,  köy-yaşamı  ve  kendi  kendine  işleyen / birimlerin/ bir ideolojik kompleks içinde ayrıntılarıyla işlenmiş" olması olarak sıralanmaktadır. 149
         (ii) Bu çerçeve içinde, azgelişmiş ülkelerin büyük bir çoğunluğunda, Batı parlamentarizminin kurumsal özellikleri değil, popülizmin temel özelliklerinden olan halk ile önderlik arasında doğrudan ilişkilerin kurulmasına yönelik, doğrudan ya da yarı-doğrudan demokratik süreçlerin varlığı göze çarpmaktadır. Bu toplumlarda parlamentarizmin benimsenmesi, yukarıda (i) şıkkında belirtilen toplumsal yapının özelliğinden dolayı olduğu kadar, "Üçüncü Dünya popülizmi"nin sıkça vurgulanan bir başka niteliği yüzünden de güçleşmektedir. 150 Azgelişmiş ülkelerde ortaya çıkan popülist düşünce akımları ile toplumsal-siyasal hareketler, toplumsal ilerlemeyi, özellikle de iktisadî kalkınmayı hedeflemektedirler. Böyle bir hedefin benimsenmesi ise, çoğu kez, popülizmin ortaya çıktığı toplumların , kendilerinden daha "ileri" toplumlarla karşılaşmaları sonucunda gerçekleşmektedir. Ancak, popülizm, bu "ileri" toplumların tüm özelliklerine sahip olmak istememekte; hedeflerini daha çok iktisadî kalkınma fikriyle sınırlandırarak, ya kendi geçmişlerine bakarak idealleştirdikleri 
        
        149  Worriey, a.g.y. s.230. Özellikle eski sömürgelerin  bağımsızlıklarını  elde etmelerinde tek örgütlü güç  olarak askeri bir nitelik taşıyan bağımsızlık hareketlerinin başarıya ulaşmalarından sonra kurulan tek-parti rejimlerinin özellikleri hakkında bkz. Rupert Emerson, Sömürgelerin Uluslaşması, Asya ve Afrika Halklarının Ortaya Çıkışları (çev. TOrkaya Ataöv) (Ankara: TGrk Siyasi İlimler Derneğj Yay., 1965). Ayrıca bkz. Mümtaz Soysal, Anayasaya Giriş, s.138 vd.
        150   Worsley'in Tanzanya örneğini vererek belirttiği şu noktalar burada özellikle dikkat çekmektedir: "Güçlü bir kitle desteği ve (sendikalarla  öğrencilere karşı zor kullanılmış olsa da) etkili bir muhalefetin yokluğu nedeniyle, Tanzanya gibi ülkeler. bir tek-parti devleti çerçevesinde, belirgin bir ölçüde seçme ve özgür ifadeye izin veren bir deneyim yaşamışlardır. Bu tür bir siyasal programın temel içeri§i, bu rejimlerin, öyle veya böyle, ulusal birlik ve merkezileşme(...) programından başka bir şeye dayanmayarak geliştiklerinden, "popülizm" gibi yeni bir terime gereksinme duymamakta ve eski "milliyetçilik" terimiyle de pekala  ifade edilebilmektedirler." (Worsley, a.g.y., s.230).
        bir toplumsal-siyasal örgütlenmeyi (ör. mir'i yücelten narodnik hareket) veya belirli bir ideoloji içindeki "eşitlikçi" ahlâk değerlerini benimseyen yeni bir toplumsal yapılanmayı hedeflemektedir (ör: birçok Afrika ülkesinde ortaya çıkan anti-emperyalist ve anti-kapitalist bir retoriği bulunan "sosyalist" rejimler). 151
         (iii) "Üçüncü Dünya popülizmi"nin bir diğer önemli özelliği de, popülist düşünce öğelerinin milliyetçilikle birleşmesinde ortaya çıkmaktadır. "Popülist milliyetçilik"in ilk ayırdedici özelliği, "millet" ile "halk"ı özdeşleştirmesi olmaktadır. Stewart'a göre, "popülist milliyetçiliğin tasarımında "halk", "basit insanlar"dan oluşmaktadır."152 Popülist milliyetçiliğin kullandığı "halk" kavramı, bu kavramın kullanıldığı tarihsel ve toplumsal bağlama göre değişebilmektedir.
        151 Bkz. Macpherson , Demokrasinin Gerçek Dünyası s.33-48 Karş. Bracher a.g.y s.260 vd. ve Shils , Political Development in the New States
        152 Angus Stewart , "The Social Roots" Ionescu Gelliner a.g.y s.183
         
        
        
