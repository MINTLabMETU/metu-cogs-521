                       
        
        
                
             haber
                   
        Arzu Ciba, Şanlıurfa'nın Ceylanpınar ilçesine bağlı bir köyde dünyaya gelmiş. Doğduğu köyün ismini, yaşını bilmiyor. Annesine sormuş, O da bilememiş yaşını. 8 - 9 olduğunu tahmin ediyorlar. Nüfus cüzdanı hiç olmamış. yaşadığını resmi olarak kanıtlaması mümkün değil. Babası 10 yıl önce İstanbul'a gelmiş çalışmak için. Beş yıl sonra karısını ve iki çocuğunu yanına aldırmış. İki çocukları daha olmuş.
             KIZ KISMI OKUMAZMIŞ!
             Arzu okul çağının gelmesini iple çekmiş. Ne var ki dedesi Bedir Ciba karşı çıkmış okula gitmesine. "Kız çocuğu okula gidip de ne olacak, gözü açılır. Hem kızlarla erkekleri yan yana oturtuyorlar" demiş. Dede böyle deyince akan sular durmuş. Ama Arzu'nun içindeki okul isteği hiç bitmemiş. 
             Arzu her gün 08.00'de hazırlanıp çıkıyor evden. Bağcılar'daki evinin yanındaki okula gidiyor. Okul duvarının dibinde öğrencileri izliyor özlemle. "Andımız"ı söylüyor. Hem de ezbere... Sonra yaşıtları sınıflarına girerken, Arzu da evine, 85 yaşındaki dedesinin karanlığına yöneliyor mecburen...
             'BİRİ DEDEME KIZSA...'
             Annesi gibi hiç okula gidemeden büyümek istemiyor. Öğretmen olmak istediğini söylüyor ve devam ediyor: "Evimizin yanında okul var. Teneffüs saatlerinde çocukların oyunlarını izliyorum pencereden. Bazen de tüm çocuklar evlerine gittiğinde gizlice giriyorum sınıflara. Tebeşiri tutuyorum. İsmimi yazmayı öğrendim komşu çocuklarının kitaplarına baka baka. Tahtayı seviyorum, okul sıralarını da. Defterlerim olsa, çantam, beslenme sepetim, rengârenk kalemlerim. Bir de öğretmenim olsa. Ama dedem izin vermiyor ki. Kızıyor okul deyince. Dedemle konuşsalar, kızsalar belki beni okula gönderir."
             Neyse ki Arzu'nun bu özlemini duyanlar oldu. Her sabah gizlice bahçeyi seyreden, sınıfları dolaşan bu küçük kızı fark eden okulun öğretmenleri durumu Bağcılar Kaymakamlığı'na bildirdi. Kaymakamlık da küçük kızın hayallerine kavuşabilmesi için durumu Milli Eğitim Müdürlüğü'ne iletti. Arzu okuluna kavuşacak mı? Yoksa İstanbul'da okul çağında olup da okula gitmeyen 21 bin çocuktan biri olarak mı kalacak? Hep birlikte göreceğiz.
        Şikâyet edilirse cezası var
             Temel Eğitim Kanunu'na göre; ilköğretim, 6-14 yaş grubundaki kız ve erkek çocuklar için mecburi. Çocuğunu okula göndermeyen veli, okul idaresince muhtarlığa veya mülki amirliğe bildirilir. Onlar da üç gün içinde veliye tebliğ gönderir. Çocuğun okula gönderilmemesi halinde para ve hapis cezası verilir. Veli 20 günden iki aya kadar hapis cezasına çarptırılabiliyor. Ancak bu para cezasına dönüştürülebiliyor. Bakanlık kanunun uygulanması için önlemlerini artırdı. Geçen yıl Erzurum'da çocuklarını okula göndermeyen bin 200 veliye 1 trilyon liraya yakın ceza kesildi. İstanbul'da da 9 bin çocuk eğitime kazandırıldı. 
             Psikiyatr Mustafa Güveli tarafından sanal ortamda yapılan bir araştırma, ilginç sonuçlar ortaya koyuyor. Her 10 kişiden 4'ü bir kez sanal seksi deniyor. Çoğu zevk alıyor. İğrenenler bile tekrar denemek istiyor. Sanal seksin bir aldatma olduğunu düşünenler ise çoğunlukta...
             Güveli, 'sanal seks bağımlılığıyla' ilgili psikiyatrik vakalardaki artışı göz önünde bulundurarak 4 ay önce 'www.psikoturk.net' adresli web sitesinde 'Sanal Seks' anketine başladı. Güveli, 701 kişinin katıldığı ve ilk kez Milliyet'te yayımlanan araştırma sonuçlarının tutarlı olduğunu ve kendi gözlemlerini desteklediğini ifade etti. Sonuçlar ise şöyle:
             Yüzde 51'i bekâr
             'Ankete katılanların' yüzde 63'ü erkek, yüzde 37'si kadın. Daha çok 35 yaş altındaki internet kullanıcılarının yüzde 50.8'i bekâr, yüzde 40.1'i evli, diğerleri ise ya birlikte yaşıyor, ya boşanmış ya da dul... Çoğunlukla lise ve üniversite mezunları, ücretli çalışanlar, öğrenciler ve serbest meslek sahibi kişiler. Ağırlıklı olarak Türkiye'de yaşıyorlar. Almanya'dan da katılanlar var. Soruları cevaplayanların çoğu İstanbul, Ankara, İzmir ve Bursa'dan... 
             Hallerinden memnunlar!
             Araştırmaya katılan kişilerin yüzde 83.4'ü sanal seksi daha önce duymuş; deneyenlerin oranı ise yüzde 43.9. Sanal seksi deneyenler arasında elde edilen sonuçlar ise şöyle:
        o  Sanal seks yapanların yüzde 48.3'ü 15 ile 25, yüzde 47'si 26 ile 45 arası, yüzde 4.7'si ise 46 ve üzeri yaşlarda...
        o   Yüzde 48.6'sı bekâr, yüzde 40'ı evli, geri kalanı biriyle birlikte yaşıyor, boşanmış ya da dul.
        o   Lise ve üniversite mezunları çoğunlukta.
        o   Kişiler, sanal seksi en çok internetten ve 'chat'leştiklerinden duyuyor.
        o   Çoğu sanal seksi evde yapıyor. İşyerinde ve internet kafelerde yapanlar da var.
             Hem chat, hem telefonla...
        o   Araç olarak chat programlarını kullanıyorlar. Hem chat hem de telefonla devam ettirenlerin oranı yüzde 29.3.
        o   Ankete katılanların yüzde 62.7'si, teklifin karşı taraftan geldiğini söylüyor.
        o   Sanal seksin çoğunlukla aldatma olduğunu düşünüyorlar. Ancak aldatma olmadığını düşünenlerin sayısı da fazla. "Evet, aldatmadır" diyenler yüzde 52.5, "Hayır" diyenler ise 47.5
        o   Sanal seks yapanların çoğu halinden memnun. Çoğunluk çok büyük zevk alıyor. Hatta sanal seksten başta iğrenip sonra tekrar denemek isteyen kişilerin sayısı oldukça yüksek. Yaparken zevk alıp sonradan pişman olanlar da var.
        o   Sanal seksi denemeyenlerin ise en büyük nedenleri, inançlarına aykırı olması ve çaba göstermesine rağmen fırsatının olmaması.
             'Benim eşim yapmaz'
             Ankete katılanlara, eşini sanal seks yaparken yakalaması durumunda ne yapacağının sorulması üzerine en yüksek oran "Benim eşim yapmaz" oldu. Bu cevabı verenlerin çoğu erkek. "Döverim" seçeneğini işaretleyenler de azımsanmayacak bir rakamda. 
             Eşinin kendisini sanal ortamda aldatması durumunda onu döveceğini söyleyenlerin de çoğunun erkek olması dikkat çekiyor. Katılımcıların az da olsa verdiği cevaplar arasında; "Aptalca bulduğum için bir şey yapmam", "Sanal bilgileri pratiğe geçirelim derim", "Eksik bıraktığım bir şey var mı diye düşünürüm", "Sadece kızarım" da var.
        'Honk=Türkçe orgazm sesi'
             Sanal dünyadaki 'nick'im 'tutku'ydu. Cinsel çağrışımlar yaptığı bir gerçek. O nedenle çok teklifle karşılaşıyordum. Etrafımda da bu yönde çok sık konuşma olunca, bir gün denemeye karar verdim. İlki bir Meksikalıydı. Ama onunla konuşurken diğer pencerelerde başka arkadaşlarımla da chat yapıyordum. Yani konsantre olmamıştım. O 'Soyun, üzerindekileri çıkar' demeye başladı. En sonunda işinin bittiğini söyledi. Ben de 'honk' diye bir şey yazdım. Bu şaşırdı ve ne olduğunu sordu. Ben de 'honk'un Türkçe orgazm sesi olduğunu söyledim. İkinci deneyimim de Arabistan'da yaşayan bir İngiliz mühendisle oldu. Onunla chat'teki muhabbetimiz çok normaldi. Bir gün benden telefonumu istedi. Ben de 'iyi bir insan' deyip verdim. Beni aradı ve telefonda sanal seks yapmak istediğini söyledi. Ben de nasıl yapıldığını bilmediğimi söyledim. 'Ben sana yardım ederim' dedi. O kendi kendine bir şeyler söylüyor, ben de karşılık veriyordum. Ama hiçbir şey hissetmedim. Sonra resmen kulağıma bir orgazm sesi geldi ve telefonu suratıma kapattı. Sonra nette bir kez daha karşılaştık. Neden telefonu suratıma kapattığını sordum. Bana, işyerinde olduğunu ve yakalanmaktan korktuğunu söyledi. Bir daha beni aramamasını söyledim. Bundan sonra chat yaparken birçok insana cinsellikle ilgili sorular sorup bir araştırma yaptım. Maalesef, Türklerin bir ön sevişmenin bile nasıl olması gerektiğini bilmediklerini gördüm. Ben sanal seksten hoşlanmıyorum. Gerçeği dururken niye sanalını yapayım?
        'Erkeğim olur musun?'
             Geçen yıl, icq'dan biri beni buldu. 'İnfo'suna baktığımda tüm bilgileri yerindeydi. Dolayısıyla ciddi bir insan olma ihtimali yüksek diye düşündüm. Konuşmaya başladık. Önce çok dostça, havadan sudan konuştuk. Sanal seks teklifi ondan geldi. Tam teklif değildi ama 'Bir erkeğe ihtiyacım var. Erkeğim olur musun?' gibi tahrik edici bir şeyler söylemeye başladı. Ben de 'Beni görmeden nasıl böyle şeyler düşünebiliyorsun?' diye sordum. O da kafasında beni canlandırabildiğini söyledi. Zaten o sıralar boşluktaydım, sanırım aklıma yattı. İlk deneyimim böyle oldu. Sanal seksi karşılıklı tatmin olarak tanımlayabilirim. Yani bundaki fark, kendi kendini tatmine bir yan unsur olarak karşındaki kişi seni uyarıyor. Yaklaşık 1 ay boyunca böyle konuştuktan sonra yüz yüze görüşmeye karar verdik. Görüştük ve birbirimizi beğendik. Bir hafta boyunca birbirimizden ayrılmadık. Sanal cinselliği gerçeğe dönüştürdük yani. Sonuçta, birinci haftanın sonunda ben onun evli olduğunu öğrendim. Tek kalemde sildim. Hayatımın en büyük hatasıydı. 
        'Üzerinde o çamaşır vardı' 
             Aynı işyerinde çalışıyorduk. Çok hoşlanıyordum. Ama biraz içine kapanık biriyim sanırım. Muhabbetimiz olmasına rağmen kendimi bir türlü rahat hissedemiyordum. Düşündüm ve icq numarasını bulursam daha rahat iletişim kurabileceğime karar verdim. Bulmam çok zor olmadı. İlk mesaj attığımda gelecek cevabı heyecanla beklerken, beni tanımadığını gördüm. Bir anda 'gizli bir oyun oynasam mı?' diye düşündüm. O kadar esrarengiz bir kimliğe büründürdüm ki söylediklerime kendim bile inanamadım. İşin daha ilginci, bana sanal seks teklif eden o oldu. Durup dururken üzerinde pembe bir iç çamaşırı olduğunu söyledi. O güne kadar sanal seks yapanlara çok gülerdim. Bunu birkaç kez daha yaptık ve başarılı olduk. Bir gece dayanamadığını ve mutlaka gerçek hayatta sevişmemiz gerektiğini söyledi. Ona adresimi verdim. Çok heyecanlıydım. Beni tanıyacaktı. Kapıyı açtığımda küçük dilini yutmuş gibiydi. Allah'tan öfkelenmedi. Hayatımın en mutlu gecesiydi ve o akşam sanal ortamda ilk seviştiğimizdeki gibi üzerinde pembe iç çamaşırları vardı. Şu an hâlâ beraberiz.
             Chat kısaltmaları
             a/s/l - (age/sexulity/location) - (yaş/cinsiyet/yer)
             b/c - (because) - (çünkü)
             t/y - (thank you) - (teşekkür ederim)
             n/m - (nevermind) - (boşver)
             btw - (by the way) - (aklıma gelmişken)
             faq - (frequently asked questions) - 
             (sık sorulan sorular)
             fyi - (for your information) - (bilginize)
             imo - (in my opinion) - (bence)
             iow - (in other words) - 
             (başka bir deyişle)
             lol - (laughing out loud) - 
             (yüksek sesle gülmek)
             rotfl - (rolling on the floor laughing) - (gülmekten yerlerde yuvarlanmak)
             YARIN
        o   Sanal seks ne gibi cinsel bozukluklar yaratıyor?
        o   Hastalar hangi tedaviyle iyileşiyor?
        o   Sanal seks dalgacısı: 'Abdullah18f'
        o   S.Ö.: Sapığım oldu
        o   H.Ç.: Beni aldatınca yoldan çıktım
             Kadın avukatların sutyen kopçalarının bile X-Ray'e takıldığı, ayakkabısını çıkarmayan ziyaretçinin içeri alınmadığı F tipi cezaevlerinde ilk cep telefonu yakalandı. Sincan F Tipi Cezaevi'nde kalan Ankara'nın ünlü kabadayısı "Kürt Ahmet" lakaplı Ahmet Turgut'un yeğeni Kadir Turgut ve sağ kolu Mustafa Taştan'ın kaldığı 3 kişilik odadaki rutin arama sırasında bir cep telefonu bulundu. Telefonu, Turgut ve Taştan'la aynı odada kalan Murat Yılmaz sahiplendi. Ancak ciddi bir suç kaydı bulunmayan Yılmaz'ın çıkışı, Adalet Bakanlığı yetkililerine inandırıcı gelmedi. Bakanlık, olayı araştırması için iki kontrolör görevlendirdi.
             YETKİLİ BİRİ Mİ İÇERİ SOKTU?
             Mahkûmlar, gardiyanlar, idari personel ve cezaevinde görevli askerlerin ifadesine başvuran yetkililer, telefonun X-Ray cihazına rağmen içeriye nasıl sokulduğu konusunda şu ana kadar bilgi edinemedi. Kontrolörler, telefonu yetkili birinin cezaevine sokmuş olabileceği ihtimali üzerinde duruyor. Ceza ve Tevkifevleri Genel Müdürü Ali Suat Ertosun, siyasi mahkûmların avukatları ve yakınlarının iç çamaşırlarına kadar aranarak içeriye sokulduğu belirterek, "Burası cezaevi; burada her şey olur. İnsanın olduğu yerde her şey yaşanır. Seçmeyle öğrenci alan dershanede bile kötü öğrenci çıkıyor, burada mı olmayacak?" dedi.
        Nuriş de kardeşini telefonla kutladı...
             İSTANBUL Milliyet
             Karagümrük Çetesi'nin lideri Nuri Ergin de geçen cumartesi günü evlenen kardeşi Soner Ergin'i, nikâhtan beş dakika önce, 17.30'da Edirne F Tipi Cezaevi'nden telefonla arayarak kutladı. Cezaevinde olduğu için nikâha katılamayan Nuri Ergin, bir daire hediye ettiğini kardeşine telgraf da göndermişti. 
        Koğuşta yaşananlar burada olmayacaktı
             Eski Adalet Bakanı Hikmet Sami Türk, ölüm orucundaki mahkûmlara görüşmeler bitene kadar açılmayacak diye söz vermesine rağmen 6 ay kadar önce F tipi cezaevlerini açmış ve "Bu cezaevleri, devletin hâkimiyetinin göstergesidir. Artık koğuş sisteminde yaşanan ve eleştirilere neden olan olaylar son bulmuştur" demişti. Öte yandan F tipine karşı başlatılan ölüm oruçlarında 743. güne girilirken, eylemde 99 kişi yaşamını yitirdi. Ölüm oruçları, halen 22 mahkûmun katılımıyla sürüyor.
             Milli Eğitim Bakanı Necdet Tekin, ilköğretim okulları ve liselerde okuyan kız öğrencilerin pantolon giymesi konusunda yaptıkları çalışmaların son aşamaya geldiğini açıkladı. Anadolu ve Osmangazi üniversitelerinin yeni ders yılına başlaması nedeniyle düzenlenen toplantıya katılan Tekin, soruları yanıtlarken bakanlığının birçok konuda çalışma yaptığını kaydederek, şöyle konuştu:
             "O kadar değişik konularda çalışmalar yapıyoruz ki pantolon konusu bu çalışma demetinin bir bölümü. Talim Terbiye Kurulu ve diğer alt kurullardaki çalışmalar biterse çıkan kararı açıklayacağım. Ancak daha hiçbir şey bitmedi. Birkaç gün içinde olup biteni söyleyeceğiz."
             'BİZ DE BEKLİYORUZ'
             Haftada bir gün serbest kıyafet uygulaması üzerinde de yıllardır çalışıldığını belirten Bakan Tekin, "Ancak bu bir Talim Terbiye Kurulu kararı, bir yönetmelik gerektiriyor. Önümüzdeki günlerde bunu da açıklayacağım. Fakat diğer konular belli noktaya gelmedi. Pantolon konusu haftada bir gün mü, üç gün mü onu bilmiyorum. Talim Terbiye Kurulu bu konuda da çalışıyor. Sonucu onlar belirleyecek, biz onlara uymak zorundayız. Önümüzdeki hafta salı ya da çarşamba gününe yetiştirecekler " dedi. İstanbul Büyükşehir Belediye Başkanı Ali Müfit Gürtuna, İSKİ Genel Müdürü Veysel Eroğlu'nu görevden aldı. AKP Genel Başkanı Recep Tayyip Erdoğan'ın Büyükşehir Belediye Başkanı seçilmesinden sonra göreve getirilen ve 8 yıl genel müdürlük koltuğunda oturan Eroğlu'nun yerine Dursun Ali Çodur atandı. Eroğlu'nun görevden alınmasıyla ilgili Büyükşehir Belediyesi ve İSK'den farklı açıklamalar gelirken, Eroğlu, "Kapı dışarı edildim" dedi.
             Konuyla ilgili ilk açıklama İSKİ'den geldi. Açıklamada Eroğlu'nun, Gürtuna'nın teklifi üzerine İçişleri Bakanlığı'nca görevden alındığı belirtildi. Büyükşehir Belediyesi ise, Eroğlu'nun üniversiteden aldığı iznin dolması üzerine İTÜ'ye döndüğünü bildirdi.
             Bürokrasi gezgini talep
             Eroğlu ise hangi açıklamanın doğru olduğu sorusu üzerine, görevden alma talep yazısını gönderdi. İçişleri Bakanlığı'nın bu yazısında, görevden alma teklifinin 25 Ekim'de İstanbul Valiliği'nden geldiği belirtildi. Valilik yetkilileri ise Büyükşehir Belediyesi'nden gelen talebin bakanlığa iletildiğini kaydetti.
             Eroğlu ise belediyenin açıklamasının doğru olmadığını belirterek, şunları söyledi: "Kapı dışarı edildim. Gerekçe başarı. Eylülde yıllık izne çıktığımda, aynı gerekçeyle görevden alındım. Bunun üzerine iznimi yarıda kesip geri döndüm. İstanbul Bölge İdare Mahkemesi'ne, 'yürütmeyi durdurma' talebiyle dava açtım. Bu yöndeki karar üzerine tekrar görevime başladım. Ancak Gürtuna, İçişleri Bakanlığı'ndan görevden alınmamı talep etmiş. O talep üzerine bakanın onayıyla görevden alındım."
             Seçime hazırlanan partiler vaatleriyle oy toplamaya çalışırken, Toplumsal Tarih Vakfı ilginç bir sergi hazırladı. Garanti Sanat Galerisi'nde bugün açılan "Türkiye'de Seçim Afişleri" sergisinde, 1946 - 1999 yılları arasındaki 14 seçime ait ilginç afişler yer alıyor. 1957 yılı seçimlerinde CHP 'Ne yazık ki traktörü öküzle çekiyoruz' afişini kullanırken, DP 'Dağlar yol, viraneler bağ oldu' afişiyle seçime giriyor.
        
        
        
