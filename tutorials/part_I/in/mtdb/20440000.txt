                       
        
        
                
             haber
                   
             Bu isimler hakkında açılan yeni davaların dışında, çok sayıda düşünce suçlusunun yargılandığı davalar devam ediyor.
             Ankara 2 No'lu DGM, terörist Abdullah Öcalan hakkında merakla beklenen kararını vererek, idam cezasını müebbet ağır hapse dönüştürdü. Karar, Öcalan'ı idam edilmekten kesin olarak kurtardı. Başbakanlık'tan, Adalet Bakanlığı kanalıyla Ankara 2 No'lu DGM'ye gönderilen, Öcalan dosyası, iki haftalık değerlendirme süresinin ardından karara bağlandı. Heyet bu sürede, Öcalan'ın cezasının yakın savaş hali gözönünde bulundurularak, müebbet hapse dönüştürülmeme olasılığını araştırdı. Ancak, OHAL'in yakın savaş tehdidi hali sayılamayacağı görüldü.
             Heyet, Öcalan'ın idam cezasını müebbet ağır hapse dönüştüren üç sayfalık kararında, "değişen yasa hükümlerinden sanık lehine olanın uygulanacağına" yönelik düzenlemeyi tartıştı. DGM, idamı kaldıran yasa hükmünün, ilgili hükümlüye şartla salıverme ve infaz yasası hükümlerinin uygulanamaya-cağını karara bağladığını belirtti. 
             İNFAZ YASASI UYGULAMASI
             Kararın ardından Öcalan için infaz yasası hükümlerinin uygulanıp uygulamayacağı da tartışıldı. DGM, Öcalan için bunun mümkün olmadığını savunurken, Öcalan'ın avukatları, AB'ye uyum yasalarının cezaların infazına yönelik bir düzenleme getirmediğini, eski infaz yasası hükümlerinin Öcalan için uygula-nabileceğini belirtti.
             İngiltere'de düşünür, ahlakbilimci ve hukukçulardan oluşan ve biyolojik etik araştırmaları yapan Nuffield Biyoetik Konseyi, yargıçların "suç geni" taşıyanlara daha hafif ceza vermesini önerdi. Konsey bu kişileri hapis cezasına çarptırmak yerine tedavi görmeleri ve çeşitli sosyal haklardan yoksun bırakılmaları gerektiğini savundu. Öneriye suç kurbanlarının haklarını koruyan dernekler tepki göstererek, bunun hafifletici neden olarak görülmesi halinde, suçun cezalandırılması konusunda büyük bir boşluk yaratılacağını savundu.
             Naci Ünver (Yargıtay Daire Başkanı):
        İnsancıl bir yaklaşım
             Bu konuda iyileştirme ve değiştirme amaçlı bir infaz sisteminin geliştirilmesi lazım. Bu tür suçlular için bu işin özüdür. Bir kişi suç genleri nedeniyle suç işlemeye eğilimli bir kişi ise bunun bir kere tedavi yöntemiyle normal insanlar düzeyine getirilmesinin daha akılcı olması gerekir. Rehabilitasyon merkezlerinde uzmanların denetimi altında geliştirme ve değiştirme programı uygulanmasını akla uygun buluyorum. Bu suçu hafifletmekten ziyade bu kişileri tedavi etmek ve değiştirmek olanağı varsa bu yola gitmenin de yararı var. Örneğin bazı tipler var ki sürekli çalar, sürekli saldırır. Bunların tedaviye aslında gereksinimi var salt ceza vermekle olmaz. Bu yaklaşımı insancıl ve toplumsal gerçekliği olan bir yaklaşım olarak görüyorum. Suç cezasız kalmamalı ama tedavi destekli bir cezalandırma olmalı.
             Bahadır Bakım (Psikiyatr):
        Ceza ehliyeti önemli
             Genetik suç, henüz ne kanıtlanmış ne de belirlenmiş bir olgu değil. Bunlar sadece hipotez ama sonuçta insanlar hiçbir şekilde hiçbir konuda hiç bir durumlarıyla sınıflandırılmamalı diye düşünüyorum. Bu şeker hastaları için de geçerli, psikiyatrik hastalık içinde geçerli. Bazı hastalıklarda özellikle şizofreni gibi psikolozlarda kişiler yaptıklarından dolayı ceza almıyorlar. Bu durumlar dışında ister kişilik bozukluğu olsun, isterse depresyon olsun kişiler yaptıklarından dolayı ceza alabiliyorlar. Burada önemli olan ceza ehliyetinin olup olmaması. Böyle bir genin varlığı söz konusu değil ama kesin olarak "suç geni" ispatlanırsa, o zaman cezalandırma da iyileştirme amaçlı olmalıdır.
             Prof. Dr. Hakan Şatıroğlu (Gen. bilimci):
        Gen tek belirleyici değil
             Bu durum belki bir hafifletici neden sayılabilir ama suçtan tamamen arındırmaz diye düşünüyorum. Nedeni ise sadece suç genimiz yok, her türlü genimiz mevcut ve genler tek başına birşey ifade etmez. Genleri, çevre koşulları, kültür, yetiştirilme durumu eğitir. Bugün bizim sahip olduğumuz iyi ya da kötü birçok genimiz var. İyi genlerimizin çoğunu geliştiremediğimiz için kullanamıyoruz. Kötü genlerimizin sonuçlarını da genellikle eğitimle törpülediğimiz için ortaya çıkarmıyoruz. Bugün "suç geni" var demek de mümkün değil, ama değişik merkezlerde yıllardır süren insan genomu projesi tamamlandığında bunu söyleme şansımız küçük bir ihtimal de olsa olabilir. Bu genlere müdahale etmek oynamak doğru mu? Bu da ayrı bir etik konu. Olsa da "suç geni vardır, suçtan muaf edelim" demek çok doğru olmaz.
             Prof. Dr Kayıhan İçel (ceza hukukçusu):
        Modern hukuka özgü 
             Ceza hukukunun, suçluyu cezalandırmak ve ıslah etmek şeklinde iki yönü vardır. Bunun için bazen ceza yeterli olmaz, bazen de ceza bu amaca ulaşılmasına imkan vermez. Bu nedenle modern ceza hukukunda bir başka yaptırım türü daha vardır; güvenlik önlemleri dediğimiz emniyet tedbirleridir. "Bazı suçlular genetik özelliklere sahiptir. "Suçlunun tedavi edilmesi ve emniyet tedbirlerinin uygulanması gerekir" dediğimiz takdirde de ceza birşey ifade etmez. Ceza bazen suçlunun, suç karakterini daha da artırır. Bu nedenle etik kurulun görüşünün aslında modern ceza hukukun amaçlarından birisini oluşturduğunu söyleyebiliriz. Atina Büyükelçiliği'nde görevli Türk diplomat Haluk Sipahioğlu'nun öldürülmesi olayında bir perde daha aralandı. 17 Kasım Örgütü üyesi "Mihalis" kod adlı Savvas Ksiros'un Sipahioğlu cinayetini üstlenmesinin ardından çalışma yapan Türk istihbarat birimleri, söz konusu kişinin Yunan istihbaratı ile çalıştığı yönünde bulgulara ulaştı.
             1996 - 97 yıllarında PKK'nın Yunanistan sorumlusu olarak görev yapan ve 1998 yılında güvenlik güçlerine teslim olan Mahir kod adlı Fethi Demir, istihbarat birimlerine, 17 Kasım ile Yunan istihbaratı arasındaki ilişkiyi gösteren önemli bilgiler verdi. Demir, PKK - KADEK'in Yunanistan'daki faaliyetlerini organize eden Emekli Amiral Andonis Naksakis ile yaptığı görüşmede, "O Türk'ü, 17 Kasım'ın öldürdüğünü mü sanıyorsun? Onu bizimkiler öldürdü" dediğini, bu ifadeyle neyi kastettiğini sorması üzerine, "17 Kasım'ı idare eden Yunan istihbaratının bu suikastı gerçekleştirdiğini" belirttiğini söyledi.
             CHP Genel Başkanı Deniz Baykal, iktidara geldiklerinde dokunulmazlıkları sınırlandıracaklarını belirterek, "Dünyanın hiçbir demokrasisinde, Türkiye'de bu seçimde olduğu gibi adayların yüzde 25'i arananlardan, sanıklardan oluşmaz. Milletvekilliği halka hizmet içindir, savcıdan, hâkimden kaçmak için değildir" dedi.
             CHP'nin 550 milletvekili adayı, partili belediye başkanları, il ve ilçe başkanları dün Ahmet Taner Kışlalı Salonu'nda gövde gösterisi yaptı. Salona, Kemal Derviş, Prof. Dr. Yaşar Nuri Öztürk, Bayram Meral ve Zülfü Livaneli ile gelen Baykal, "Başbakan Baykal" sloganlarıyla karşılandı. Sinevizyon gösterisi sırasında, Atatürk, İsmet İnönü ve Başbakan Bülent Ecevit alkışlandı.
             Ünlü dev kadroda yok 
             DSP'den ayrılarak CHP'ye katılan eski Spordan Sorumlu Devlet Bakanı Fikret Ünlü ise dev kadro olarak anons edilmedi. Salondan erken ayrılan Ünlü'nün Derviş, Öztürk ve Meral'in sahneye çağrılmasına rağmen kendisinin davet edilmemesine tepki gösterdiği iddia edildi. Ünlü, iddiaya "Alınganlık göstermem için bir neden yok" diye yanıt verdi.
             3 Kasım'ın kader seçimi olduğunu belirten Baykal, ekonomik krize değinerek, "Kurtuluş Savaşı'nda yedi düvele karşı kazanılan zaferi şimdi ekonomik kurtuluş mücadelesinde kazanacağız" dedi. Hükümete yüklenen Baykal, şöyle devam etti:
             "2 milyonu işsiz bırakacaksın. Milletin ağzındaki lokmayı alacaksın. Elbette millet öfkelenecek. Şimdi öfke zamanı. Millet sizi iktidardan indirecek. Yaşananları kabul etmeyeceğiz, yaşatanların yakasından tutup indireceğiz, öfke boşuna değil." 
             Öztürk de Türkçe ezanla ilgili soruları, "Genel başkanın saf ve temiz duyguları istismar edildi. Bu iddialar ve iftiralar, tarih sayfasında kirli iftira olarak yer alacaktır" diye yanıtladı. AKP Grup Başkanı Bülent Arınç, DYP Genel Başkanı Tansu Çiller'in partisine yönelik "yeşil elma" benzetmesini "yakışıksız bulduğunu" belirterek, "Eminim ki Çiller, DYP barajı aşarsa seçimlerden sonra hükümet kurma ihtimali ortaya çıktığında bugünkü sözlerinin hepsini bir kenara atıp AKP ile hükümet kurmakta beis görmez" dedi.
              Çiller'in, 1995 seçimlerinden önce, "RP hakkında da çok kötü sözler söylediğini" ifade eden Arınç, ancak seçimlerden sonra "RP ile hükümet kurmak için büyük bir iştah gösterip Erbakan'a doğru kollarını açarak koştuğunu" kaydetti. Arınç, sözlerini şöyle sürdürdü:
             "Dolayısıyla o zamanki sözleriyle yaptığı davranışlar arasındaki tutarlılık, bugünkü sözleriyle bundan sonra yapacağı hareketler arasındaki tutarlılığın göstergesidir. Çiller, yanlış bir siyaset takip etmektedir. AKP iktidara en yakın partidir. DYP bu siyaset içinde yer almış köklü siyasi partilerimizden birisidir. Çiller'in AKP'yi küçümsemesi, hafife alması, onu tehlike olarak görmesi hiç önemli değildir. Bir siyasi partinin genel başkanına bu tür tavırların, bu sözlerin yakışmadığını ifade etmek istiyorum."
             Arınç, AKP'nin başbakan adayı konusunda da, Recep Tayyip Erdoğan dışında partisinden 15 - 20 isim çıkacağını söyledi.
             İş dünyasının önde gelen isimleri, dün akşam işadamı Mustafa Özkan'ın Yeniköy'deki yalısında CHP kurmaylarıyla biraraya geldi. Yemeğe iş dünyasından Sabancı Holding Yönetim Kurulu Başkanı Sakıp Sabancı, Doğan Holding Yönetim Kurulu Başkanı Aydın Doğan, Eczacıbaşı Holding Yönetim Kurulu Başkanı Bülent Eczacıbaşı, Doğuş Holding Yönetim Kurulu Başkanı Ferit Şahenk ve Murat Vargı'nın da bulunduğu bir grup işadamı katıldı. Yemekte, CHP lideri Deniz Baykal'ın yanısıra kurmaylarından Kemal Derviş ve Bülent Tanla da bulundu. Davetlilerin hemen hemen hepsi toplantıya eşleriyle katılırken Baykal ve Derviş yalnız geldi. Beş saat süren davetin sonunda Baykal şunları söyledi: "Bu bir sosyal temas. İşadamlarıyla sohbet ettik. Aynı zamanda Sayın Özkan'ın doğum gününü kutladık."
             DEHAP, seçime girebilmesi için gerekli örgütlenmeye sahip olup olmadığını araştıran Yargıtay Başsavcısı Sabih Kanadoğlu'na, başsavcılık tarafından partinin örgütlenmesinin tamamlandığını gösteren disketi gönderdi. Kanadoğlu ise, HADEP hakkında açılan kapatma davasına ilişkin ek bilgileri Anayasa Mahkemesi'ne iletti. DEHAP, Kanadoğlu'nun partiye gönderdiği "Sadece altı ilde örgütlenmeniz tamamlanmış durumda" şeklindeki yazısına yine başsavcının belgeleriyle yanıt verdi. DEHAP, Yargıtay Başsavcılığı Siyasi Partiler Sicil Müdürlüğü'nce yaklaşık iki ay önce kendisine gönderilen, 63 ilde örgütlenmesini tamamladığına ilişkin bilgileri içeren disketi, Kanadoğlu'na savunma olarak geri gönderdi. 
             Yüksek Seçim Kurulu (YSK), GP'nin Telsim operatörü kullanıcılarına gönderdiği propaganda içerikli mesajların, seçim yasakları kapsamına girdiğine karar verdi. Ancak cezai işlem yapmak için kendisine doğrudan şikâyet yapılmasını beklemeyi kararlaştırdı. 
             YSK, cep telefonu mesajları konusunda kurula doğrudan bir şikâyet yapılmadığı için Telsim aleyhinde cezai işlem yapmadı. YSK, şikâyet gelmesi durumunda Telsim'e verilecek cezayı da tartıştı. Üyeler, yasada açık bir cezai işlemin öngörülmemesi nedeniyle ilgili cep operatörünü, Telekomünikasyon Kurulu'na ceza verilmesi istemiyle şikâyet edecek ve kurulun kararını bekleyecek. 
             Yüksek Seçim Kurulu, seçim döneminde yayın ilkelerine aykırı yayın yapan Kanal 6, Star, Star Max televizyon kanallarına verilen kapatma cezalarının "derhal" uygulanmasını isterken, Hazine yardımı alamayan YTP'nin 47 ilde örgütlendiğini Maliye Bakanlığı'na bildirdi. YSK, önceki gün seçim yasaklarına aykırı hareket ettikleri gerekçesiyle Uzan Grubu'na ait Kanal 6, Star ve Star Max kanalları ile Habertürk kanalına verdiği kapatma cezalarının derhal uygulanmasını istedi. Radyo ve Televizyon Üst Kurulu'nun dün YSK'dan, yayın kuruluşlarına verdiği cezaların uygulama tarihlerini bildirmesini istemesi üzerine, kararları kesin olan YSK, verilen cezaların "derhal" uygulanması gerektiğini RTÜK'e iletti. 
             YTP Genel Başkanı İsmail Cem, Meclis'in tatile girmesinin ardından seçim kampanyasına bıraktığı yerden başladı. Partinin kuruluşunu açıkladığı basın toplantısında "Artık yeni şeyler lazım, cancağızım" diyerek Mevlana ile yola çıkan Cem, dün de Mevlana türbesini ziyaret ederek, seçim duası etti. Cem, "Türkiye'nin geleceği ve önümüzdeki seçimlerden sonra işsizlerin işe kavuşması, unutulmuşların toplumda hak ettikleri yere gelmesi için" dua ettiğini söyledi.
             DYP lideri Tansu Çiller, 4 Kasım sabahında AKP ile koalisyon yapmak yerine tekrar seçim istemeyi tercih edeceklerini söyledi. İzmir'de üç gün sürecek seçim gezisine çıkan Çiller, 1997'de Refahyol'un kuruluşuna tepki göstererek DYP'den istifa eden Turan Arınç'la Mehmet Ali Bayar'ın partiye giriş belgesini imzaladı. Çiller, daha sonra Seferihisar ve Urla'da seçim turu attı. Çiller, her iki ilçede de kadınların yoğun ilgisiyle karşılaştı. 
             AKP: Demirkazık bizden değil
             TBMM resepsiyonunda DYP Tunceli Milletvekili Kamer Genç'le arasında geçen konuşmaları basına yansıyan Nil Demirkazık, AKP yönetimini kızdırdı. AKP Genel Başkan Yardımcısı Murat Mercan, Demirkazık'ın üyeleri olmadığını ve partileriyle hiçbir ilişkisi bulunmadığını belirtti. Mercan, şunları söyledi "Demirkazık, her Türk vatandaşının hakkı olduğu gibi AKP'ye milletvekilliği aday adaylığı için başvurmuş, fakat listelere girememiştir."
             Kemal Derviş artık akrabalarında
             Eski Devlet Bakanı Kemal Derviş, istifasından hemen sonra Pembe Köşk'teki lojmanını boşaltmıştı. Derviş, ardından eşyalarının bir kısmını Ankara'da yaşayan akrabalarının yanına bırakıp kendisi de Hilton Oteli'ne yerleşti. Yaklaşık dört hafta Hilton'da kalan Derviş, bunun karşılığında otele 3 bin dolar ödedi. Otel fazla dolu olmadığı için Derviş'e yaklaşık yüzde 50 oranında indirim yapıldı. Derviş, otelden ayrıldıktan sonra da akrabalarının yanında kalmaya başladı.
             Walessa Halil oy peşinde
             HASAN ÖZBEK Isparta DHA
             Isparta'dan bağımsız milletvekili adayı olan Halil Doğan, eşekli seçim kampanyasını daha ilginç yöntemlerle renklendirdi. "Walessa Halil" lakabıyla tanınan Halil Doğan, önceki gün de bir hamal tutup sırtındaki küfeye bindi ve tüm partilerin bayrakları ile donattığı eşeğinin yularından tutup Isparta'yı sokak sokak dolaşıp seçmenden oy istedi.
             Bakan seçmenine traktör dağıttı
             Çevre Bakanı Fevzi Aytekin, seçim bölgesi Tekirdağ'ın köylerinde bakanlık olanaklarıyla traktör dağıtıyor. Aytekin, Tekirdağ'ın ilçe, belde ve köylerine bu yıl içinde bakanlık bünyesinden 30 traktör, 16 römork, 10 kamyon, iki vidanjör ve bir çöp konteyneri yardımında bulundu. Aytekin'in gönderdiği son iki traktör Çorlu'nun Pınarbaşı ve Kırkgöz köy muhtarlarına törenle teslim edildi. 
             Aleviler birleşme yolunda
             Alevi Bektaşi Kuruluşları Birliği (ABKB) Genel Başkanı Ali Doğan, Alevi-Bektaşi Federasyonu' nun (ABF) kurulmasına ilişkin dilekçeyi bugün Ankara Valiliği'ne sunacaklarını bildirdi. ABKB Genel Sekreteri ve Pir Sultan Abdal Derneği Başkanı Kazım Genç, ABF'nin hiçbir siyasi örgütle ilgisi olmadığını söyledi. Genç, AB uyum yasaları çerçevesinde federasyon kurma hakkı edindiklerini belirterek, bundan sonra çalışmalarını Alevi Bektaşi Kuruluşları Birliği Federasyonu (ABF) adı altında yürüteceklerini söyledi.
             Bazı şirketler, reklamın pahalı olduğunu ve şu anda buna bu kadar para harcayamayacağını düşünürler. Ancak, her zaman bu durgun dönemlerde yapılan akıllı reklamların kazandırdıkları kriz sonrası dönemde haklılığını gösterir. Belki bir dönem zorlanırlar ama sonrasında meyvelerini alırlar. Eğer rakipleriniz vazgeçtiyse sıra sizde demektir. Kimsenin ne yapacağını bilmediği dönemlerde geniş bir alan açılır önünüze ve yepyeni sözler söyleyip, yepyeni uygulamalar yapabilirsiniz. Reklamcılık yarışma sanatıdır. Herkes aynı anda bağırır, sizin ne dediğiniz önemlidir. Kriz dönemlerinde ise sesler alçalır, sesinizi duyurmak çok kolaydır. Ayrıca, bu dönemlerde geri kalırsanız bu kas geliştirmeye iki yıl gidip sonra beş yıl ara vermeye benzer. Eski formu yakalamanız neredeyse imkânsızdır.
        
        
        
