                           
             Siyasi İdeoloji Olarak İslamcılığın Doğuşu
             Mümtaz'er Türköne
               	
                Araştırma-İnceleme
                   
        1. BÖLÜM  İSLÂMCILIĞI HAZIRLAYAN GELİŞMELER
        A) 19. Asırda İslam Dünyası ve Osmanlı Devleti
        1. İslâm Dünyası
        19. asırda İslam dünyası, Avrupa'nın belirlediği bir tarih dönemine adım atar. Sanayi inkılabı ve Avrupa'nın dünyaya açılması: Dünyanın çehresi hızla değişmektedir. Değişen sadece teknoloji değildir; siyasi organizasyonlar, hayat tarzları,  toplum ilişkileri ve en önemlisi de insanın dünyayı kavrayış biçimi artık eskisi gibi değildir. 18. Asır "Aydınlanma" düşüncesi insan aklını ön plana çıkarır. Bilim ve teknolojide  baş döndürücü  gelişmeler olur. İnsan tabii çevresine giderek daha fazla hükmetmekte, kendisini kaderinin efendisi olarak görmektedir. "İlerleme" fikri, 19. asra damgasını vurur. Bu fikre göre, insanlık sürekli daha iyiye ve güzele doğru ilerlemektedir. Bilim ilerleme demektir. Kainat hakkında henüz bilmediklerimiz, ilerde, bilimin gelişmesiyle mutlaka bilebileceğimiz şeyler olacaktır. Yeter ki insan aklını ve bilimin metodunu kullansın; zamanla çözülmeyecek sır kalmayacaktır. Bu fikir atmosferi içinde Batı'da dinin sahası giderek daralır. 19. asır pozitivistlerine göre dinin kaynağı, insanın anlam veremediği, bilemediği şeylere duyduğu korkudur; yaşadığı dünyayı yorumlamak, anlamlandırmak için bilim öncesi dönemlerde başvurduğu yoldur. İnsan, devasa adımlarla ilerleyen bilim aracılığıyla bilinemeyenleri teker teker çözdüğüne göre, "ilerleme" çağında bilim ile din yer değiştirecek ve bütün dinler modası geçmiş bir dünyayı kavrama biçimi olarak silinecek, tarihe gömülecektir. Toplumlar, dinlerin hakim olduğu  siyasi  düzenlerden,  rasyonel-laik  düzenlere  doğru tekamül edeceklerdir. Zira bilim, sadece maddi dünyayı kavrama konusunda yol gösterici olmayacak, dinlerin yerine ikame edilebilecek pozitif bir ahlak sistemini de geliştirecektir. Comte'un Pozitivizmin İlmihali isimli kitabı bu yeni düşüncenin örneklerinden biridir.  Comte, pozitif  ilme dayanan bir  "İnsanlık dini"nin bütün insanlığı ahlaki ve manevi bakımdan kurtaracağını söylemektedir.
        Batıda sanayileşme ile birlikte gelen hızlı şehirleşme, kınlan cemaat yapılan kitle psikolojisinin yeni problemlerini doğurmuştur. Buna karşılık, kitle iletişiminin yaygınlaşmasıyla, kitlelere yol gösteren, onların korkularını endişelerini kanalize eden bir aydın zümresi doğmuştur. Milliyetçi ve sosyalist ideolojilerle, aydınlar kitleleri peşlerinden sürüklemeye başlamıştır. 
        İslam dünyasında "Aydınlanma" düşüncesi yaşanmaz. Batıdaki gibi, kitleleri alt-üst eden bir sanayileşme hamlesi de görülmez. Sadece, bu değişmenin yaşandığı Batı'nın, birçok cepheden yönelttiği saldırılarla karşı karşıya gelir. İslam dünyası hızla sömürgeleşir. Küçük devletçikler, özellikle 19. asrın ikinci yarısından itibaren siyasi bağımsızlıklarını kaybederler. Askeri ve siyasi alandaki gerileme, Müslümanların kendilerine güven duygularını zedeler. 
        19. asra gelinceye kadar Müslümanlar, tarih boyunca iki büyük meydan okuma ile karşılaşmışlardır. Bunlardan ilki, 9. asırdan itibaren İslam dünyasını fikri yönden alt üst eden Yunan Felsefesi'dir. Yunan Felsefesi'nin girişinin yarattığı bunalım, siyasi istikrarın sağlamlığıyla atlatılır. Moğol istilası ikinci büyük darbedir. Bu darbede ise İslam dünyası fikri ihtilaflarını halletmiş,  kurumlarını geliştirmiş güçlü bir medeniyet olarak, istilacıları asimile ederek bunalımdan kurtulur. 1 19. asra gelindiğinde ise durum farklıdır. 19. asrın canlı, hızla gelişen Avrupası karşısında İslam dünyası, canlılığını kaybetmiş, içine kapanmış, durağan bir medeniyeti temsil etmektedir. Batı'nın gözle görülür hale gelen askeri üstünlüğünün karşısında, fikri bakımdan da zayıf durumdadır. Batı teknolojisiyle üstündür. Bunun altında 19. asrın pozitivizmi yatmaktadır. Batı'nın dinleri devre dışı bırakan, mahkum eden bilim anlayışı başlı başına bir tehdit unsurudur. Kendi toplumlarının dinlerini hedef tahtasına yerleştiren  Renan gibi aydınlar,  tenkitlerini aynı anlayışla Islâma karşı da yöneltirler. Batı'nın ikinci büyük silahı, altın çağını yaşayan Oryantalizmdir. Oryantalistler, filolojiden İslam tarihine, fıkıhtan itikat bahislerine kadar yaptıkları uzun soluklu çalışmalarla İslam dinini teşrih masasına yatırırlar. Sömürge idarelerinin yanıbaşında, Müslüman toplumların arasına girmeye başlayan misyonerleri ve onların yarattığı endişeleri de, Batı'nın yükselişiyle birlikte düşünmek gerekir. Misyonerlik faaliyetleri, geleneksel hilal-salip çatışmasının yeniden canlanması, Hıristiyan eksenli bir saldırısı olarak algılanır. 
        İki kültür karşı karşıya geldiği zaman alıcı kültürün mensupları, pazardan mal alır gibi yabancı kültürün unsurlarını seçemez. Alınan kültür unsurunun yerli kültür sistemi içinde nerelere  etkide  bulunacağı,  beklenmeyen  ne  gibi  sonuçlar doğuracağı da kestirilemez. Askeri, siyasi, kültürel, iktisadi kanallarla, Batının kültür akımına maruz kalan İslam toplumları muhtelif temayüllere rağmen en azından Batı'nın bilim ve teknolojisini almak gerektiğini düşünmüşlerdir. Batı biliminin arkasında Aydınlanmadan beri devasa bir felsefi birikim 
        1   İsmail Kara, Türkiye'de İslamcılık Düşüncesi Cilt I, İstanbul 1986 s. XIX-XX. 
        yatmaktadır. Batı bilimini alan materyalizmle, pozitivizmle, rasyonalizmle haşır neşir olmak zorundadır. Teknoloji: Sadece matbaa örneği durumu anlatmaya yeterlidir. Siyasi kurumlar: Parlamento, temsili demokrasi; bunlar bütün bir kültür sistemini yeni baştan inşa etmeyi gerekli kılacak kadar köktenci kurumlardır. İşte Müslümanlar, Batı'nın üstünlüğünü tanıyıp, bu gücün arkasında yatan unsurları benimsemek ihtiyacını hissettikleri zaman İslâm tarihinde görülmemiş yeni bir döneme girmekteydiler. Başlangıçtan günümüze İslâm toplumlarında iki tavır ortaya çıkmıştır: Müslüman kalarak Batı'yı üstün kılan unsurları iktibas etmek veya bir bütün olarak Batı Medeniyetini benimsemek. 1872 tarihinde bir Osmanlı gazetesinde bu iki alternatif şu cümlelerle ifade edilmektedir: Osmanlılar ilerlemeli ve Avrupa seviyesine mutlaka çıkmalıdır. Ancak bu hangi esasa göre yapılacaktır. Birinci yol "Bir Avrupa devleti" olmak , ikincisi de "Avrupa'da bir Osmanlı Devleti" olmaktır. Bunlardan ilki "Osmanlı Devleti'nin hangi sıfatta olursa olsun ileri gitmesi", diğeri ise "mutlaka İslâmiyet sıfatıyla terakki etmeleri politikalarıdır."2 Biz, araştırmamızda "İslâmiyet sıfatını" devam ettirmeye çalışanların macerasını takip edeceğiz. İslâm esaslarına bağlı kalarak yeni bir senteze gitmeye çalışanlar, modernistinden gelenekçisine kadar Batı'nın belirlediği bir tarih döneminde,  Batı'nın  dayattığı sorulara  cevap  getirmek  zorunda kalmışlardır. 19. asırdan itibaren çağdaş İslâm düşüncesi, bir bütün olarak Batı'nın ortaya attığı problemlere, yeniliklere cevap getirmeye, ayâk uydurmaya çalışan fikri çabalar olarak karşımıza çıkmaktadır.
        Bu bölümde İslâmcı ideolojinin doğuşuna yol açan gelişmeleri Osmanlı toplumunun 19. asır boyunca yaşadığı tecrübe içinde takip etmeye çalışacağız. Bu tecrübe şu gelişmeleri izlememizi gerekli kılıyor: 1. 18. asrın sonunda başlayan ve 19. asırda hızlanan reform çabalan Osmanlı toplumunun geleneksel dengelerini kırmaya başlar. Geleneğin üzerine inşa edildiği 
        2   Basiret, "Muvazene-i Efkâr-ı Atika ve Cedide", 3 R. ahir 1289 (11 Haziran 1872).
        ana yapı İslamiyettir. Reform çabaları ve Avrupa müdahaleleleri ile Osmanlı toplumunu belirleyen dini eksenli bölünme, müsavat  politikaları ile  etkisini  kaybetmeye  başlar.  Müslim-gayrımüslim eşitliğinin ve reform çabalarının gereği olarak gelişen laik uygulamalar, Müslümanlar arasında tepki doğurur. 2. Müslüman dünyanın sömürgeleşmesi hızlanır. Müslüman ülkelerin temsilcileri, yardım talebiyle İstanbul'a akın akın gelirler. Yardım talepleri, İstanbul'da dünya Müslümanlarının birleşmesi fikrini geliştirecek olan aydınların hareket noktasını oluşturur. Ancak bu iki temel gelişme de kitlesel bir ideolojinin doğuşu için yeterli değildir. Bu gelişmelerin bir süzgeçten geçerek kitlelerde yankılanması gerekir. Bunu sağlayan gazete ve gazeteci aydın tipidir. 
        Şimdi, Tanzimat'tan başlayarak bu süreci takip edelim. 
        2. Tanzimat Dönemi
        Asrın başından 1839 yılına gelene kadar Osmanlı Devleti bir dizi badireden geçmişti. Kabakçı İsyanı ile reform çabalan bekleme dönemine girmiş; Yunan İsyanı ve bağımsızlığı, ilk Sırp İsyânı bu devrede vuku bulmuştu. Rusya ile iki kere yıpratıcı savaşlara girilmiş, son olarak Mısır valisi Mehmet Ali Paşa'nın başkaldırarak Kütahya'ya kadar gelmesi ağır bir bunalım yaratmıştı., Bu gelişmeler, içerde ve dışarıda çoğu kimseye Osmanlı Devleti'nin artık son demlerini yaşadığını düşündürmekteydi. 1839 yılında ilan edilen Tanzimat Fermanı'nı bu karamsar tablo içinde bir kurtuluş hamlesi olarak değerlendirmek gerekir. Bu fermanla başlayan Tanzimat döneminde, devleti inkırâzdan kurtarmak için uygulanan iki temel politika vardı: Devleti içerde güçlendirmek için askeri, idari, siyasi, hukuki, mali, iktisadi ve eğitimle ilgili sahalarda reform programları uygulamak; ikinci olarak da Kuzey'den gelen ve Osmanlı Devleti'nin artık tek başına başedemediği tehdide karşı güvenliğini Avrupa dengeleri içinde aramak. Avrupa dengesi içinde yer almaya çalışmanın bir kefareti vardı:   İçişlerine müdahale. Avrupa, Osmanlı Devleti'nin denge politikası arayışları çerçevesinde Osmanlı tebaası Hıristiyan halkların hamisi durumuna geçmekte ve Osmanlı hükümetine müdahalelerde bulunmaya başlamaktadır. Bu yüzden, Osmanlı devletinin denge ve reform politikaları birbirine karışacak, denge gereği reform politikaları da uygulamak zorunda kalacaktır. 
        Bu  politikaların  zaruri kıldığı icaplar dışında Tanzimatçıların iki hedefi canla başla kolladıklarını söyleyebiliriz: Avrupa'nın temsil ettiği medeniyet seviyesine ulaşmak ve İmparatorluk halklarını birarada tutacak dayanışmayı yaratmak. Tanpınar, Tanzimat döneminin ilk ideoloji kristalizasyonunun "medeniyet" kelimesi etrafında teşekkül ettiğini belirtir. 3 Dönemin "terakki" sloganı, Avrupa'nın "ilerleme" fikrinin karşılığıdır. Tanzimatçılar Osmanlı toplumunun neye malolursa olsun ilerlemesini, Avrupa medeniyeti seviyesine çıkmasını istiyorlardı. İkinci hedef, Avrupa'da başlayan "milliyetler çağı"nın dolaylı ürünüdür. Osmanlı devleti çok renkli bir etnik coğrafyaya sahiptir. İmparatorluğu meydana getiren azınlıkların milliyetçi kıpırdanmaları, devletin geleceği önünde en büyük tehlikeyi oluşturmaktaydı. Bu sebeple, İmparatorluk halklarını birarada tutacak, ayrılıkçı eğilimleri frenleyecek yeni bir dâyanışmanın yaratılması gerekmekteydi. Osmanlıcılık, bu ihtiyacın ürünü olarak geliştirilmiştir. 
        İmparatorluk halklarını bir arada tutarak yeni bir bağlılık odağı geliştirmeye ve devleti, medeniyeti temsil eden Avrupai kurumlar ile yeniden düzenlemeye çalışan Tanzimatçılar, yollarına geleneksel yapılarını büyük çapta muhafaza eden bir toplum içinde devam ediyorlardı. Osmanlı toplumu, din esasına dayanan ve fonksiyonel olmayan bir bölünme içindeydi ve cemaat yapıları sürmekteydi. Geleneksel yapılar, devlet politikaları ile değiştirilemeyecek kadar güçlüydü. Toplumun ve bir ölçüde devletin geleneksel yapıları ile Tanzimatçıların uygulamaya soktukları reform programları Tanzimat'a özgü ikili yapıları 
        3   Ahmet Hamdi Tanpınar, 19 uncu Asır Türk Edebiyatı Tarihi  6. Baskı, İstanbul, 1985, s. 152.
         (sünaiyet) doğurmuştur. Tanzimat'ın kültür atmosferini ve şekillenmeye başlayan "efkar-ı umumiye"yi belirleyen, büyük çapta bu ikilikler olmuştur. 
        Tanzimatçılar, Batılı kurumları Osmanlı toplumuna yerleştirmeye çalışırken, bu kurumların temelini oluşturan Batı düşüncesi ve geleneklerine yabancı idiler. Reform çabalan bütün hızıyla ilerlerken Osmanlı toplumunda Batı düşüncesi çok zayıf karşılıklar bulmuştur. Buna karşılık uygulanan reformların ürünü olarak beliren yeni kurumlar ve yeni vasıtalar, "eski"ye yeni bir canlılık, yeni bir hamle gücü kazandırmıştır. Modern kurum ve araçlar bazen geleneksel yapıların yeniden üretilmesine hizmet edebilirler. Tanzimat döneminde bu paradoksun örnekleri çoktur. Tanzimat mektepleri ve matbaanın gördüğü işlev bunun en çarpıcı örneğidir. Matbaa, yeni fikirlerden ziyade, yerleşmiş, hakim dünya görüşünün yeniden üretilmesine hizmet etmiştir. 
        Tercüme edilen ve matbaa ile geniş okuyucu kitlelerine ulaştırılan eserler Şark ve İslâm klasikleridir. 1860 yılına gelene kadar Batıdan yapılan dişe dokunur bir tercüme yoktur. Tanzimat'ın kurduğu mekteplerde okutulan kitaplar da, bu kaynaktan gelen kitaplardır. Böylelikle medrese dışına çıkmamış İslam eserleri mektepler ve tercümeler yoluyla kitlelere ulaşmaya başlamıştır. 4 Rıfat Paşa'nın, mekteplerde okutulmak üzere kaleme aldığı geleneksel telakkileri tekrarlayan Ahlak isimli kitabının tam 59 baskı yaptığını belirtirsek, 5 canlanan kültürün hangisi olduğu hakkında bir fikir verebiliriz. Batılı fikirler yeni ve cılızdır, Osmanlı toplumunun yabancısıdır; buna karşılık kitleleşen İslami düşünce yeni bir hamle gücüne kavuşmakta ve hemen karşılık bulmaktadır. Batılı fikirlerin Osmanlı toplumuna girmeye başladığı 1860 yılına kadar, Tanzimat'ın canlandırdığı kültür hayatında İslami geleneğin ve düşüncenin ön plana geçmesi, İslamcılığın billurlaştığı 
        4   Hilmi Ziya Ülken, "Tanzimattan Sonra Fikir Hareketleri" , Tanzimat, İstanbul, 1940, s. 763; Aynı yazarın Türkiye'de Çağdaş Düşünce Tarihi 2. Baskı, İstanbul, 1979, s. 47.
        5   Server İskit, Türkiye'de Neşriyat Hareketleri Tarihine Bir Bakış, İstanbul, 1939, s. 37.
        
        yılların da bir ön hazırlığı niteliğindedir. 
        Şimdi, gazetenin bu kültür ortamına ilave olarak gördüğü işlev üzerinde duralım. 
        3. Gazete
        Malesherbes 1775'de "Fransız Akademisi'ne kabul söylevi"nde şöyle demişti: "Romalı ve Atinalı hatipler nasıl toplanan halk arasına girmişlerse, her vatandaşın kitabın ve gazetenin sesi ile bütün bir milletle konuşabildiği bir yüzyılda insanlara bir şey öğretmek ya da insanları heyecanlandırmak kabiliyetinde olan kimseler, bir kelime ile edebiyat adamları da dağınık olan halkın içine girmişlerdir"6 Malesherbes'in 1775'de söylediği sözler, 1860 yılından itibaren Osmanlı toplumu için de geçerli hale gelmiştir. 
        Devletin resmi yayın organı Takvim-i Vekayi ve uzunca bir süre tek kalan Churchil'in yarı-resmi Ceride-i Havadis'i hariç tutulursa  Türk  gazeteciliği  1860'da  Şinasi'nin  Tercüman-ı Ahval'i ile başlar. Şinasi'nin kaleminden gazetenin çıkış beyannamesinin ilk satırları şunlardır: "Madem ki, bir heyet-i içtimaiyede yaşıyan halk bunca vezaif i kanuniyye ile mükelleftir, elbette kaalen ve kalemen kendi vatanının menafiine dair beyan-ı efkar etmeyi cümle-i hukuk-ı müktesebesinden addeyler."7 Bu cümle, sadece gazetenin müstakbel macerasını değil, Türk siyasal hayatının bundan sonraki gelişmesini de özetliyor. Siyâsetin "hikmet-i hükümet" sayıldığı bir ülkede, insanlar vatanlarının menfaatine yani siyasete dair fikir açıklamaya ve bunu mükteseb hakları addetmeye başlıyorlar. Bu yaklaşım, siyasetin kâpılarını halka açmaktadır. Halk fikirlerini "tercüman-ı efkarı olan gazeteleri lisanından"8 ifade edecektir. Halkın sözcülüğünü üstelenen yeni bir zümre ortaya çıkıyor: Gazeteci. Aydın, gazeteci 
        6 Albert Soboul, 1789 Fransız İnkılabı Tarihi, Çev. Şerif Hulusi, İstanbul 1969, s. 66.
        7   Tanpınar, a.g.e., s. 211.
        8 a.g.e., s. 212 dn.; Agah Sırrı Levent, Türk Dilinde Gelişme ve Sadeleşme Evreleri, 3. Baskı, Ankara, 1972.
        
        olduktan sonra sınıf değiştirmekte, yönetici sınıfa karşı halkın temsilciliğini üstlenmektedir. 
        Gazetenin başardığı ilk ve en önemli iş yazı dilinin demokratikleştirilmesidir. Tanzimat'ın merkezi devleti artan bürokratik yazışmaların üstesinden gelebilmek için yazı dilini sadeleştirmeye çalışmıştır. Gazetenin yazı dilinde yaptığı ise tam bir devrimdir. Osmanlıca yazı dilidir ve yönetilenlerle yönetenler, siyasetle halk arasında saray duvarları gibi aşılmaz bir engel oluşturmuştur. Terakki gazetesi: "İttil-i hakayik-i hale ekseri o ibarat (yani Osmanlıca) bir sedd-i şedid oluyor ki, o seddi geçememekten dolayı erbab-ı mütâlaa olduğu yerde kalıyor."9 diye yazıyor. İletişim aracının kitlelerle ilişki kurabilmesi için her şeyden önce halkın konuştuğu dilin yâzı diline dönüştürülmesi gerekmiştir. Gazete kendini okutmak için buna mecburdur. Okuyucusunu "mutlaka kâtip olmak mecburiyetinden kurtarmış olmaları" gerekir. Zira okuyucu gazeteyi "... O kadar sade, o kadar sade yazsa ki, bir yerde okunduğu zaman dinleyenler laf söyleniyor zannetse." diyerek sıkıştırmaktadır.
        9 Levent a.g.e s.141
        
        
        
