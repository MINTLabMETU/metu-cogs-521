                       
        
        
                
             haber
                   
             Hata geçmişte yapıldı
             Maltepe Üniversitesi Eğitim Fakültesi Dekanı Prof. Dr. İsa Eşme, YÖK'ün getirdiği temel ilkenin doğru olduğunu belirterek, "Öğretmen olmak için öğretmen yetiştiren okullarda okumak gerekiyor. YÖK'ün getirdiği model, öğretmenliğin meslek olduğu gerçeği ile örtüşüyor" dedi.
             Eczacılığa meraklı bir öğretmenin 3 - 5 aylık kursla eczacı olamadığını söyleyen Eşme, "Bir eczacı ya da bir mühendis de formasyon kurslarıyla öğretmen olmamalı. Fen - Edebiyat fakülteleri de ilgili alanlarda araştırmacı ve bilim insanı yetiştirmek üzere açıldılar ve bu amaca göre eğitim yapıyorlar" diye konuştu.
             Eşme, şöyle devam etti: "Bazı Fen - Edebiyat fakültesi öğrencilerine, sınıf öğretmenliği sertifika eğitimi verilerek onlara öğretmenlik ümidi verildi. Şimdi Milli Eğitim, geçmişte yapılan bu hatanın bedelini ödeme durumuyla karşı karşıya. Ancak bedel, kendisine meslek olarak sınıf öğretmenliğini seçen öğretmen adaylarına ödettirilmemeli. Bu bedel, eğitim alacak çocuklarımıza hiç ödettirilmemeli."
        'Her bilen öğretemez'
             Kocaeli Üniversitesi Eğitim Fakültesi Eğitim Bilimleri Bölüm Başkanı Prof. Dr. Cevat Celep, Fen - Edebiyatlıların öğretmenliği hak olarak gördüğünü belirterek, "Bu bir hak değildir. Öğretmenlik meslektir. 1.5 senede öğretmenlik verilmez. Eğitim fakültesindeki öğrencileri bile yetersiz bulurken başka fakülteden olanlara öğretmenlik nasıl verilebilir?" dedi.
             Eğitim fakültesi dışından öğrencilere formasyon verirken zorlandığını belirten Celep, şöyle devam etti: "Eğitim fakülteleri yeterli sayıda öğretmen yetiştiriyor. Açık olunan alanlarda da Fen - Edebiyat mezunlarından zaten alınıyor. Öğrenciye daha kaliteli eğitim verip onları daha yeterli şekilde mezun edelim. Fen - Edebiyatçılar olaya maddesel bakıyor. İşsiz kalmamak için öğretmen olmak istiyor. Oysa bizim öğrencilerimiz öğretmen olmak için tercih kullanıyor."
             'Çözülmüş sorunu yine alevlendirdiler'
             Selçuk Üniversitesi Eğitim Fakültesi öğretim üyesi Yard. Doç. Dr. Hasan Yılmaz, Türkiye'nin aslında bu sorunu çözdüğünü kaydederek, "Ancak popülist politikalarla tekrar gündeme geldi. Son öğretmen atamaları çözülmüş sorunu tekrar alevlendirdi" diye konuştu. YÖK'ün yeniden yapılanma programıyla öğretmenlik sorunu kalmadığını söyleyen Yılmaz, şöyle dedi: "Ancak Fen - Edebiyatçıların hepsi öğretmen olmak istiyor. Ülkemizde pek çok şeyi kolay yoldan, uğraşmadan elde etme anlayışı olduğu için sınava, ekstra öğrenime karşı çıkılıyor. Kendi işini kuracak, iş çevreleri tarafından aranan insanları yetiştiremediğimiz için, devlet hâlâ ekmek kapısı olarak görülüyor. Öğretmenlik de en kolay olunabilecek meslek olarak algılanıyor."
        Öğrenciler ne diyor?
             İstanbul Üniversitesi: Buraya öğretmen olmaya geldik
             Mustafa Gökoğlan (Türkçe 2'nci sınıf): Fen - Edebiyatlara verildiğinde bizim atamalarımız da tehlikeye giriyor. Edebiyattan mezun olanların bizim önümüzü tıkama ihtimalleri çok yüksek.
             Veli Tutan (Türkçe 4'üncü sınıf): Fen fakültesini tercih edecektim ama öğretmen olamayacağımı bildiğim için Eğitim fakültesini seçtim.
             Serap Kantik (Türkçe 4'üncü sınıf): Fen - Edebiyatların öğretmen olmaları taraftarı değilim. Bu bizim hakkımız. Buraya öğretmen olmaya geldik.
             Nurçin Erdem (İlköğretim Matematik 3'üncü sınıf): Bizler mezun olunca öğretmenlik dışında başka meslek dallarında çalışamayız. Ancak onların özel sektörde de iş bulma imkanları var.
             Leyla Gündüz (Türkçe 4'üncü sınıf): Para karşılığında formasyon derslerini alıp öğretmenlik yapmaları haksızlık.
             Marmara Üniversitesi: Onların alternatifi daha çok
             Ümit Boz (Kimya): Eğer onlara öğretmenlik hakkı tanınacaksa bize de kimyagerlik hakkı tanınsın. Hemen hemen aynı dersleri görüyoruz.
             Hemengül Kalkan (Kimya): Bizler beş yıl okuyoruz ve her türlü açıdan yetişiyoruz. Bizler de kimyager olacak kadar iyi eğitim alıyoruz.
             Suat Günay (Kimya): Fen - Edebiyatlıların bilim adamı, özel sektörde çalışma, üniversitede kalma gibi pek çok alternatifleri var.
             Kadriye Bilici (Matematik 3): Atamalarda kontenjan açığı varsa Fen - Edebiyatlar buna en yakın grup. Ancak öncelik bize verilmeli.
        Öğretmen adayları ihtiyacın üzerinde 
             Türkiye genelinde 80 eğitim fakültesi (mesleki teknik eğitim dahil) bulunuyor. Bu fakültelerdeki 95 ayrı öğretmenlik programında 197 bin 643 öğrenci eğitim görüyor.
             Milli Eğitim Bakanlığı verilerine göre, 2005'e kadar branş öğretmenliği dalında öğretmen ihtiyacı 7 bin 336. Buna karşılık eğitim fakültelerindeki branş öğretmeni adayı sayısı 12 bin 46. Fen - Edebiyat fakültelerindeki öğrenci sayısı ise 170 bin 402...
             Sınıf öğretmenliği dalında öğretmen ihtiyacı 35 bin 939, eğitim fakültelerindeki öğrenci sayısı ise 48 bin 777.
             EĞİTİM FAKÜLTESİ YETER
             Prof. Dr. İsa Eşme, rakamların öğretmen ihtiyacını karşılamada eğitim fakültelerinin yeterli olduğunu gösterdiğini söylüyor. Özellikle ortaöğretim branş öğretmenliğinde ihtiyacın çok üzerinde öğretmen adayı bulunduğunu belirten Eşme, "Buna göre Fen - Edebiyatlıların branş öğretmenliği beklentisi olmamalı. ÖSS tercihleri sırasında, dershanelerde ve okullarda bu gerçek öğrencilere açıkça söylenmeli" diyor. Endüstri Holding'te yeni yönetimin suçladığı eski Başkan Mustafa Ertekin'in, bir kaç yıl öncesine kadar kentin eski semtlerinden Şekermurat'ta derme çatma bir evde otururken, Meram'da muhteşem villa yapıp taşındığı ortaya çıktı. Ertekin, kapısına 'Mülk Allahındır' yazdırdığı villada eşi ve 4 çocuğuyla yaşıyor.
             Babası Nebi Ertekin ve 3 kardeşiyle elektrik tesisatçılığı yapan Ertekin, 1995'te holding işleriyle ilgilenmeye başladı. MHP'lilerin yanı sıra İslami kesimle de iyi ilişkileri olduğu belirtilen Ertekin, yurtdışındaki gurbetçilerin yaptırdığı evlerin tesisatlarını döşerken bir yandan da onların tasarruflarını hangi alanlara yönlendirdiklerini araştırdı. İşin özünü kavrayan Ertekin, 'holding cenneti' olarak anılan kente 1996'da Osman Şanlı ve Mahmut Uçar'la Endüstri Holding'i kurdu. Kısa süre içinde yönetime kardeşleri Süleyman, Mehmet ve Hamdi Ertekin'i de alan Ertekin, gurbetçiler arasında çevre edinmeyi başardı.
             Ertekin holding patronluğuyla birlikte Konya'nın, her yağmurda sokakları çamur deryasına dönen kenar semtlerinden Şekermurat Mahallesi'ndeki derme çatma evden Meram'da yaptırdığı lüks trilyonluk villaya taşındı. Şiri Sokak'ta üst katında anne ve babasının oturduğu zemin kattaki evden küçük bir sarayı andıran yeni villaya taşınan Ertekin bu lükse kısa sürede alıştı.
             Bir benzeri yok
             Kentin en lüks semti olan Meram Bağları Yaka Mahallesi'nde 1500 metrekare alana yaptırdığı villayı sur gibi duvarlarla çeviren Ertekin, bahçede de hiçbir şeyi eksik etmedi. Güvenlik kameralarıyla korunan 4 çıkış kapısı olan, Turansuyu Sokak'a açılan kapısında da "Mülk Allahındır" yazısı bulunan binanın bir başka örneği Konya'da bulunmuyor. 
             Çocuk parkı, sauna, üstü kapanabilen yüzme havuzunun yanı sıra masatenisi, basketbol potaları, dinlenme alanları, çatısında 5 çanak anten, üzüm asmaları ve botanik bölümüyle görenleri hayrete düşüren villanın tabanı ise ithal mermerle kaplı. İdialara göre evden bahçeye açılan gizli bir tünel bulunuyor. Milli eğitimde kaynak yetersizliğine çare olarak gösterilen öğrenci karnelerine reklam alınması projesinde sona yaklaşıldı. Talim ve Terbiye Kurulu, Milli Eğitim Bakanı Erkan Mumcu'nun talimatı üzerine karnelere nasıl reklam alınabileceğini saptamak üzere mevzuat çalışmalarına hız verdi. Mevzuatın çıkarılmasının ardından ihale şartnamesi hazırlanarak gazetelere ilan verilecek. Karnelerin basılması nedeniyle bu yıl reklam alınamayacağını öğrenen Mumcu, karnelere etiketli (sticker) reklam yapıştırılmasını önerdi. Etiketli reklamları karnelerin arka sayfasına uyguladıklarını belirten Ankara Reklamcılar Derneği Başkanı Necdet Kara, "Karneyi üç kanatlı hale getirip kanatlardan birine reklam alınması da düşünülüyor" dedi. 
             Adalet Bakanlığı, terörle mücadeleden doğan zararların karşılanmasına ilişkin yeni bir kanun tasarısı taslağı hazırladı. Taslakla, terörle mücadele amacıyla alınan tedbirlerden zarar görenlerin, zararlarının telafisini, yargıya gitmeden çözmeleri ve bunun için yeni bir fon oluşturulması öngörüldü. Taslağın yasalaşması halinde, yürürlük tarihinden 10 yıl öncesine kadar terörden zarar gören kişiler, yasa hükümlerinden yararlanabilecek. Zararı tespit etmek için İçişleri Bakanlığı'nın önerisi üzerine, Bakanlar Kurulu'nca belirlenecek illerde valinin başkanlığında zarar tespit komisyonu kurulacak. Çalışmalar başvuru tarihinden itibaren üç ay içinde tamamlanacak, bu süre vali tarafından bir ay daha uzatılabilecek. 
             ANAP'ın 'ölüsü bile barajı geçer' denilirken partiniz 3 Kasım seçimlerinde yüzde 5 oyla Meclis dışında kaldı. Mesut Yılmaz siyaseti bıraktı, 11 Ocak'ta yeni genel başkan seçilecek. Siz de adaylardan birisiniz. ANAP dirilebilir mi?
             ANAP'ın 3 Kasım'da aldığı oy partimizin gerçek potansiyelini yansıtmıyor. 1983'ten bu yana oy kullanan seçmenlerin yüzde 45'i ANAP'a oy vermiş. Bu 20 milyon seçmen yapıyor. Yüzde 5.5 oy bizim için ölçü olmaz. ANAP yeniden halkımızın ümidi olan bir parti haline gelecektir.
        ANAP seçmen gözünde ölmedi mi?
             Hayır, kesinlikle... güçlü bir bünyesi vardır. Ağır bir Asya gribi geçirmektedir. Ancak bunu atlatacağız.
        Seçim kaybetmiş, Meclis dışında kalmış bir partide genel başkanlığa bu kadar aday çıkmasını neye bağlıyorsunuz? Mesut Bey çekilmeseydi bu yarış olur muydu?
             Şu anda epeyce sayıda aday arkadaşımız var ama bunların tamamı yarışa girecek mi, girmeyecek mi belli değil. Başka siyasi partilerde de kongre öncesi benzer gelişmeler yaşandı. ANAP Türkiye'de serbest rekabeti savunan bir partidir, çok sayıda adayın yarışacak olması partimizin zenginliğidir.
             Uyardık ama olmadı
        Siz, Ağustos 2000'deki kongrede Mesut Yılmaz'la yarışmıştınız. Bu defa delegelerin karşısına nasıl bir mesajla çıkacaksınız?
             Ben geçen kongrede ANAP'ı bekleyen tehlikeyi anlatmaya çalıştım. Mesut Bey kazandı ama netice ortada, 3 Kasım'da kaybettik. Yönetim o zamanki uyarılarımıza kulak verseydi bugünkü duruma sürüklenmezdik.
        ANAP neden kaybetti?
             1983'te ANAP'ın kuruluşuna baktığınızda rahmetli Özal'ın başarısı halkın içinden çıkmış olmasıydı. 1990'lı yılların başından itibaren ANAP'ın bu karakterinde değişme oldu ve halktan uzaklaşmaya başladık.
        Özal'la halkı yakındı, Mesut Yılmaz döneminde uzaklaştı mı?
             Ben kişiselleştirmek istemiyorum. Tabii ki dönem olarak baktığımız zaman 1990'lara kadar halkın yanında olan ANAP, daha sonra statükocu bir parti görünümüne girmiştir. Bunun doruk noktası da 28 Şubat sürecidir. 28 Şubat sonraki hükümetlerde yer almakla halktan koptuk.
             Neden 28 Şubat?
             Türkiye'deki siyasi yapıya baktığımız zaman özellikle 28 Şubat'tan sonra oluşan koalisyonlarda, DSP gibi ANAP'tan çok farklı partilerle birlikte olmamız halkın gözünde bizi yıprattı. Halka yakın politika yapan ANAP gitti, yerine devletçi, statükocu partilerle hükümet olan ANAP geldi. Dolayısıyla halkın karşısına geçti. 1999 - 2002 arasındaki oy kaybının ana nedeni budur. Liderden kaynaklanan, özellikle yolsuzluk söylentileri, Meclis'teki aklama olayları ve parti teşkilatlarıyla genel merkez ve bakanlıklar arasındaki irtibatların kopması da 3 Kasım yenilgisini getirdi. ANAP halktan koparken, değişimcilik karakterini de yitirdi.
        Nasıl?
             Özal'ın deyimiyle transformasyon, bizim de değişim olarak yeni tabir olarak ortaya koymaya çalıştığımız yenilikçi karakterinden uzaklaşması ANAP'ı halkın partisi konumundan çıkardı. Bunun somutlaşması 28 Şubat sürecindeki hükümetler döneminde oldu. Halk ANAP'tan soğudu. Ancak 1999 seçimlerinden sonra, yeniden statükonun karşısında bir politikayı seslendirmeye başladı Mesut Bey.
        Kongrede 'ulusal güvenlik sendromu' tartışmasını açtı, AB hedefine yöneldi.
             O söylemlerin hepsi doğruydu. ANAP, 1987'de AB'ye tam üyelik için başvuran partidir. AB hedefini sonuna kadar savunduk. Ancak inandırıcı olamadık. Siz 1999 seçimlerinde halktan kopmanın bedelini ödemişken, eski ortağınızla yeni hükümette yer alıyorsunuz. Koalisyona devam ederken de statükoya karşı olduğunuzu seslendiriyorsunuz. Bu bir çelişkiydi ve halk partimize olan güvenini yitirdi.
        Kötüye gidiş görülmesine karşın, seçimden önce ANAP'ı barajın altında bırakmayacak bir yönetim değişikliği gerçekleştiremediniz. Parti içi demokrasi mi işlemiyor, 'tek adam' sorunu mu etken?
             Temel nedenlerden birisi parti içi demokrasinin işlemeyişidir. Kendisini seçecek delegeleri yönetim tayin ediyor. Al gülüm ver gülüm... O delege de lideri seçiyor. Hakim gözetiminde önseçim ve milletvekili aday tercihine geçilmesi, demokrasinin tabana yayılması açısından tüm partilerin benimsemesi gereken ilkelerdir. Siyasi Partiler ve Seçim Yasaları'nda bu değişiklikler mutlaka yapılmalıdır.
             ANAP'a ihtiyaç var
        Yüzde 5'e düşmüş bir partiyi nasıl ayağa kaldıracaksınız? ANAP iktidara göre dizayn edilmiş gibi... Şimdi AKP iktidarda ve onlar merkeze yöneldikçe ANAP ve Doğru Yol'un işi zorlaşacak.
             Bugün Meclis dışında kalmış olmamıza rağmen ANAP'a ihtiyaç devam ediyor. İki partinin AKP ve CHP'nin yer aldığı Meclis dışında temsil edilmeyen oylar yüzde 60'ı buluyor. ANAP, 11 Ocak kongresinden yeniden yapılanarak başarılı bir kadroyla çıkarsa Türkiye'nin geleceğinde rol oynayabilir. Kongredeki 'üçüncü adım' projemizle topluma yeni bir hedef sunacağız.
             Üçüncü adım gerekli
        Üçüncü adım...
             Türkiye, Cumhuriyet'in kuruluşuyla birlikte modern dünyaya doğru bir yolculuğa çıkmıştır. Çağdaşlık yolunda ilk adımı yüce Atatürk attı. 1950'de Menderes'le çoğulculuğa geçtik. İkinci adım, rahmetli Özal ve Anavatan'la birlikte Türkiye'nin dış dünyaya açılması ve dünyayla buluşmasıdır. 1980'lerde işadamlarının sigara paketinde 400 dolarla yurtdışına çıktıkları dünyadan kopuk bir haldeyken Özal'la çağ atladık. 1990'lı yıllarda yolculuğun hızı yavaşladı. Koalisyon dönemlerinde içe döndük. Şimdi kısmet olursa ANAP kongresinden sonra 'üçüncü adım'ı atacağız. Yeni bir demokrasi yapılanması, tam anlamıyla hukuksal reform, yeni bir üretim ve paylaşım mantığı geliştirmeye çalışacağız. ANAP yeniden atılımcı ve değişimci karakterine kavuşacaktır.
        Bugün Türkiye'de hangi parti değişime kapalı ki, AKP de yenilikçi olma iddiasında?..
             'Üçüncü adım' diye nitelediğim süreç Türkiye'nin modernleşmesi, değişimidir. Şu anda bir karmaşa yaşanmaktadır. Türkiye'nin modernleşmesi ile aşırı muhafazakar kanattan, din eksenli tabandan gelen bir partinin, AKP'nin modernleşmesi birbirine karıştırılmaktadır. Bu ikisi çok farklıdır. AK Parti kendisi belki merkeze yönelmek isteyebilir. Daha önce de MHP bunu denemek istedi, olmadı. Ne kadar değiştik deseler de AKP'nin geçmişteki misyonu Türkiye'yi değiştirmeye yetmez. Türkiye'nin modernleşmesini AKP'nin gerçekleştirmesi mümkün değildir. Böyle bir ihtimal sıfırdır.
             ANAP, merkez sağ değil
        Meclis dışında kalan merkez sağ partiler AKP'yi aşıp Meclis'e dönebilecekler mi?
             Ben ANAP açısından 'merkez sağ' kavramına katılmıyorum. ANAP merkezde bir partidir. ANAP'ın merkez sağda gösterilmesi, 1983'teki kuruluş felsefesi ve vizyonunun daralmasına neden oluyor. Önceki dönemlerde de ANAP ve DYP kastedilerek, 'merkez sağ birleşsin' denilmiştir. Bu bir iyi niyettir. Bu düşüncede olanların iyi niyetlerine saygı gösteriyorum. İki partinin de baraj altında kalması nedeniyle bu düşünce yeniden dile getirilmeye başlandı. Ancak burada önemli olan güçlü bir yapıyı ortaya çıkarabilmektir. İki tane zarar etmiş şirket ya da parti, bunların birleşmesiyle yeni bir kurum ortaya çıkar mı, çıkmaz mı, düşünülmesi gereken problem budur.
             Türkiye'deki siyasi partilerin sağ sol diye değerlendirilmesi önümüzdeki dönemde gittikçe etkisini yitirecek. Asıl partileri niteleyen kriter, değişimciliğin karşısında aldıkları tavra göre olacaktır. Değişimin yanında olan ve olmayan partiler ayrımı seçmenin karar vermesinde önem kazanacaktır. Değişimin karşısında hiç kimse duramaz. ANAP özündeki değişimci karaktere döndükçe Meclis dışında kalan yüzde 60 seçmene seslenme imkanı bulacaktır.
        
        
        
