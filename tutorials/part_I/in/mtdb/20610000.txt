                       
         
        
                
             haber
                   
             DENETLENMİYOR
             Sağlık Bakanlığı, ithalat rejimi gereği, ilaç hammadde ve yardımcı madde ithalatında fiyatları denetleme yetkisine sahip olmadığından, hammaddelerin farklı ülkelerden farklı fiyatlarla ithal edilebildiği kaydediliyor.
             Ambalaj malzemelerini oluşturan karton, PVC, folyo gibi malzemeler Türkiye'de üretildiğinden, söz konusu maddelerin fiyatları üreticilerince tespit ediliyor. İşçilik ve işletme giderleri de firmalar tarafından belirleniyor. Tüm bunlar fiyatların belirlenmesini doğrudan etkiliyor.
             İç hastalıkları uzmanı Prof. Dr. Ziya Mocan, kilo almamak için kahvaltı yapılmasının önemine işaret ederek, "Kahvaltı yapmayan kilo almaya mahkûm" açıklamasını yaptı. "Kahvaltı yapmayanlar kilo alır mı?" sorusunu bazı uzmanlar sansasyonel bulurken, diğerleri de Prof. Mocan'ın görüşüne katıldı. İşte değerlendirmeler.
        Prof. Üstün Korugan (İÜ Cerrahpaşa Tıp)
        Şişmanlığın nedeni çok
             Bu tip bilgiler vermek çok sansasyonel. Şişmanlığın tek nedeni kahvaltı yapmamak olamaz. Asya ülkelerinde genelde sabahları hiçbir şey yemiyorlar. Bu mantığa göre hepsinin kilolu olması lazım. Kilo almak kahvaltıya bağlı değil. Şişmanlığın birçok nedeni var. Şişmanlık 'multi faktöriyel' dediğimiz çevresel ve genetik faktörler gibi çok yönlü nedenleri olan bir sağlık sorunu. Şişman olan kişinin çocukluğu, hatta doğum kilosu bile önemli rol oynuyor. İster kahvaltı edin, ister etmeyin kaderinizde varsa şişman olabiliyorsunuz. Eğer genetik olarak yatkınlık varsa, insülin salgısı fazlaysa kişi şişman olur. Şişmanlıkla ilgili 32 gen, onlarca çevre faktörü bulundu. Yaşam şekli, stres, yeme isteğini artıran faktörler. Şişmanlıkta önemli olan kahvaltı değil, asıl faktör akşam yemeği ve gece kalkıp atıştırmalar. Bunlar riski daha çok artıran etmenler.
        Prof. Gürbüz Erdoğan (Obezite Vakfı Bşk.)
        Dengeli beslenmeli
             Böyle bir şey tek başına olmaz. Önemli olan dengeli beslenmektir. Kahvaltı etmeyen kiloya mahkûmdur demek doğru değil. Böyle bir kural yok. Asıl kural üç öğündür. Üç öğün öneriyoruz ve 'kahvaltı da yap' diyoruz. Ama bu, sadece kahvaltı yemedi diye şişmanlayacak anlamına gelmez. Şişmanlığın oluşmasında birçok faktör sorumlu. Şişmanlıkla ilgili olarak kahvaltı yapanlarla yapmayanlar arasındaki farklar diye bir araştırma yok. Önemli olan dengeli beslenmektir.
        Dr. Sumru Özbay (Türk Kalp Vakfı)
        Kahvaltı atlanmamalı
             Kilo almanın tek şartı, en önemli nedeni öğün atlamaktır. Dolayısıyla ana öğünlerden biri olduğu için kahvaltı yapılmadığında kilo alınır. Kahvaltı, kilo almamanın olmazsa olmaz şartıdır, mutlaka yapılmalıdır. Öğleye kadar yenen, içinde herhangi bir kalorisi olan yiyecek kahvaltıdır. Bu peynir, reçelle birlikte bir dilim ekmek de olabilir, bir portakal veya bir bardak süt de. Bunların her biri kahvaltı sayılır. Sabah kalktığında metabolizma yavaşlamıştır. Bazal metabolizma hızı 3'te 1 oranında düşmüştür. Bu da kilo alma nedenidir. Metobalizma hızımızı artırmak, mide bağırsak sistemimizi çalıştırmak için sabah kalktığımızda mutlaka kahvaltı yapmalıyız. Kan şekerinin düşmemesi için de kahvaltı kesinlikle olmalıdır.
        Prof. Türkan Kutluay Merdol (Hacettepe Ü.)
        Açlık kilo aldırır
             Bir tek öğünle hayatımız kararıp, aydınlanmaz. Ancak kısa aralıklarla yemek yenilirse vücut yağ yapmaz. Uzun aralıklarla yemek yendiğinde vücut yağı artar, dolayısıyla şişmanlık oluşur. Önemli olan sık aralıklarla yerken büyük porsiyonlar tüketmemek. 'Kahvaltı yapmayan şişmanlar' demek, 12 saatlik açlıktan sonra öğlene kadar bir şey yememek vücudun 16 - 17 saat aç kalması demektir. Bundan sonra birden yediğiniz zaman yedikleriniz doğrudan yağa çevrilir. Kahvaltı yapmak, sadece kilo açısından değil pek çok hastalığın ortaya çıkmasında ve seyrinde önem taşır. Yemediğinizde tansiyon, diyabet gibi hastalıkların riski artar.
             Her üniversitenin kuruluşunda olmazsa olmaz fakülteler bulunur. Fen - Edebiyat fakülteleri de bunlardan biri. Ancak bu kadar önem verilen fakültelerin mezunları büyük oranda işsiz kalıyor. Öğrenciler büyük ümitlerle bu fakültelere giriyor. Son sınıfa geldiklerinde ise "Eyvah işsiz kalacağız" diyerek öğretmenliğe tutunmaya çalışıyor.
             Milli Eğitim Bakanlığı, 2002'de 5 bin 750 sınıf öğretmeni atadı. Bunların 5 bini Fen-Edebiyat Fakültesi, 750'si de eğitim fakültelerindendi. Uygulama yıllardır öğretmenlik hakkı verilmeyen Fen- Edebiyat Fakültesi mezunlarının yüzünü güldürdü. Ancak hâlâ 5 bin civarında sertifikalı fen edebiyat, eğitim fakültesinin başka bölümlerini bitiren ancak sınıf öğretmeni sertifikası bulunan yaklaşık 4 bin ve 2 bin 500 kişi, umutla yeni atamalar bekliyor.
             Marmara Üniversitesi Fen - Edebiyat Fakültesi Dekanı Prof. Dr. Ahmet Dernek, bu konudaki sorularımızı yanıtladı:
        - Fen-Edebiyatlılar öğretmenlik yapamazlar mı?
             Ortaöğretimin lise kısmı öğretmenliği için en önemli kaynak fen - edebiyat fakülteleriydi. Öğrenciler, lisans eğitimi süresince, hem öğretmenlik formasyon dersleri hem de lisans derslerinden özel eğitim alırdı. Böylece, liselere öğretmen olarak atanırlardı. 
             Öğretmenlik şansları çok az
        - Mezunlaın şu andaki öğretmenlik şansı nedir?
             Çok az. Açıklanan kontenjanlarla mezun olan öğrenci sayısında büyük fark var.
        - Yeterli eğitim mi veremiyorsunuz?
             Her iki gruptaki öğrenciler de aynı kadrolardan, aynı lisans eğitimi ve pedagojik eğitim alıyor. Üstelik eğitim fakültesine kayıtlı öğrenciler bir dönem eksik lisans eğitimi alıyor. Bu nedenle, öğretim kadrolarının yeterliliği aynı.
             Puanı düşük değil
        - Puanlarınız çok mu düşük?
             Fen edebiyat fakültelerinin tüm bölümleri, daima üst sıralarda tercih ediliyor.
        - Peki neden ille de öğretmenlik?
             Tarih ile Türk Dili ve Edebiyatı mezunlarının en önemli iş alanı öğretmenlik. Matematik, fizik ve kimya bölümü mezunları, öğretmenlik dışında da iş bulma şansına sahipler. Buna rağmen, tüm mezunlarımızın en önemli iş bulma şansları kamudaki öğretmenlik kadroları.
        - Fen - edebiyat fakülteleri eski önemini yitirdi mi?
             YÖK'ün yeniden yapılanma programının uygulanmaya başlamasıyla, fen - edebiyat fakültelerine giren öğrencilerin pedagojik eğitim sertifikası alamamaları, öğrencilerimizi tam bir kaosa itti. "Öğretmen bile olamıyoruz" düşüncesiyle lisans eğitimiyle kerhen ilgileniyorlar.
             Sınıf öğretmenliği için... 
        - Çözüm öneriniz nedir?
             Eğitim fakülteleri lise öğretmeni yetiştirmesin. Fen - edebiyat mezunları lise öğretmen ihtiyacını rahatlıkla karşılayabilir. FEF mezunlarından isteyen her öğrenciye Eğitim Bilimleri Enstitüsü'nde formasyon eğitimi programına giriş hakkı verilmeli.
        - Peki sınıf öğretmenliği...?
             Bu göreve, yalnızca sınıf öğretmenliği eğitimi alan öğretmenler atanmalı. Bu nedenle, fen- edebiyat fakültesi mezunlarının sınıf öğretmenliğine atanmalarının doğru olmadığına inanıyorum.
        'Fen-edebiyatlara özendiler'
        İstanbul Kültür Üniversitesi Fen - Edebiyat Fakültesi Matematik - Bilgisayar Bölüm Başkanı Prof. Dr. Erol Balkanay, eğitim fakültelerinin öğretmen yetiştirme sorununa çözüm getiremediğini kaydederek, şöyle konuştu: 
             Bilimsel araştırma önde 
             "Bunun temel nedenlerinden biri eğitim fakültelerinin öğretmen yetiştirme işlevi ve eğitim etkinliklerini ikinci plana atıp Fen-Edebiyat Fakültelerine özenerek, bilimsel araştırmaya yönelmeleridir." 
             Balkanay, çözüm önerilerini şöyle sıraladı: "Fen - edebiyat fakültelerinden yetişmiş nice başarılı öğretmenimiz var. Bu bölüm mezunlarının eğitim formasyonu derslerini de alarak veya tezsiz yüksek lisans yaparak liselerde alan öğretmeni olmaları kesinlikle sağlanmalı ve sürdürülmelidir. Hatta bu bağlamda eğitim fakülteleri ilköğretim okullarına öğretmen yetiştirmeyi temel görev olarak üstlenirlerse bu alandaki açık da kolaylıkla kapanacaktır. Fen - edebiyat fakültelerinde çift dal olanağı sağlanırsa öğretmenlerden daha geniş bir alanda yararlanılabilecektir."
        'Sorun eğitimin planlanmasında'
             Yıldız Teknik Üniversitesi Fen - Edebiyat Fakültesi Öğretim Üyesi Doç. Dr. Ali İlker Gümüşeli, "Fen-Edebiyat fakültelerinin geçmişte çok iyi öğretmenler yetiştirdiğini herkes bilir. Bugün de aynı şey yapılıyor" dedi. Sorunun tamamen eğitim planlamasından kaynaklandığını belirten Gümüşeli, şöyle konuştu:
             "Tüm öğrencilere formasyon verilse dahi hepsi öğretmen olarak atanamayacaklar, çünkü bu kadar ihtiyaç yok. O zaman görülüyor ki sorun eğitim planlamasından kaynaklanıyor. Bu kadar çok fen edebiyat fakültesine ihtiyaç var mı? Öncelikle bu sorgulanmalı. Çocuklarımız her gün bize gelip ne zaman formasyon açılacağını soruyor. 'Formasyon artık yok diyoruz' umutsuz bir şekilde gidiyorlar. Ya onlara iş alanları yaratalım ya da bu fakülteleri eğitim fakültesine dönüştürelim."
             İstanbul Kültür Üniversitesi Fen - Edebiyat Fakültesi'nden Prof. Dr. Dursun Koçer, öğrencilerin işsiz kalmaya mahkûm edildiklerini söyleyerek, "Fen, edebiyat ve fen - edebiyat fakültelerine giren öğrenciler, bir anda 'öğretmen olamayacaksınız' kararı ile karşı karşıya kaldı. Hepsi, 'bilim insanı' olmaya ya da 'işsiz' kalmaya mahkûm edildiler" dedi.
             Talepler karşılanamıyor
             Yüksek lisans için kontenjan ilan eden fakültelerin, lisans mezunu öğrencilerin çok olması nedeniyle talepleri karşılayamadığını belirten Koçer, çözüm önerisini şöyle sıraladı: "Fen, edebiyat ve fen - edebiyat fakültelerinin lisans öğrenimi süresi içinde çift dal mezuniyeti sistemine geçilmesi, pedagojik formasyon derslerinin verilmesi, bitirme tezinin her bölüm için zorunlu duruma getirilmesi."
        Öğrenciler ne diyor?
             Açıkta kalmak korkutuyor
             Seray Bilgin (İÜ Matematik 4. sınıf): Eğitim fakültesi öğrencileriyle hemen hemen aynı dersleri görüyoruz. Biz de onlar kadar iyi eğitim alıyoruz ve öğretmenlik yapabiliriz.
             Aslı Genç (Matematik 4. sınıf): Türkiye'deki şartlar göz önüne alındığında bizim de öğretmenlik seçmemiz çok doğal.
             İsmail Bostancıgil (Fizik 4. sınıf): Özellikle fizik bölümünden mezun olanlar öğretmenlik yapabilir. Öğretmenlik yapacak bilginin fazlasını alıyoruz.
             Nur Arslan (Fizik 4. sınıf): Öğrencilerin kaçı okulda kalabilecek ya da kaçı özel sektörde iş bulabilecek. Bizler mezun olduktan sonra ne yapacağımızı bilemiyoruz. Hepimiz açıkta kalma korkusu yaşıyoruz.
             YARIN
           Milli Eğitim Bakanlığı yeni yaklaşımlar mı arıyor?
           Eski bakanlar ne diyor?
           YÖK değişikliğe gidecek mi?
           Öğretmenlik tartışması mahkeme salonlarına nasıl taşındı?
           Sizlerden gelenler
        Marmara ve Düzce depremlerinin ardından yüzlerce can kurtararak Türk halkının gönlünde taht kuran Arama Kurtarma Derneği (AKUT), ciddi bir mali krize girdi. Nedeniyse, AKUT yönetimindeki kavgalar sonrası bağışların yok denecek seviyeye düşmesi. AKUT Başkanı Nasuh Mahruki de, AKUT üzerinde bir süredir kara bulutların dolaştığını kabul etti. 
             İhraç edilen bazı kişilerin başlattığı karalama kampanyalarının AKUT'ta yaşanan çöküşün sebebi olduğunu belirten Mahruki, bu kampanya sonrası yaşanan güven azalması sonucu AKUT'a bağışların büyük ölçüde azaldığını itiraf etti.
             120'den 5 milyara...
             AKUT'un çalışmalarını sürdürebilmesi için yıllık minimum 120 milyar liraya ihtiyacı olduğunu belirten Mahruki, "Ama söylentiler nedeniyle halkın kuşkuya kapılması sonucu 2002 yılında sadece 5 milyar lira bağış yapıldı. Her şeye rağmen gönüllülerimizle ayakta kalmaya çalışıyoruz" dedi.
        K-9 Jenny için sponsor aranıyor
        AKUT'un uluslararası FEMA standartlarına sahip iki K-9 köpeğinden biri olan Jenny'nin durumu da dernek yönetimini kara kara düşündürüyor. Tam 3 yıl boyunca eğitimden geçirilen Jenny'nin eğitmeni Cengiz Türküresin, İngilizce Almanca ve Türkçe komutları algılayabilen müthiş köpeğin sigortalanabilmesi için sponsor arayışına girdiklerini belirterek, "2001 ve 2002'de bir sigorta şirketince sigortalanmıştı. Hayat kurtarmak konusunda özel olarak yetiştirilen bu köpekler çok değerli ve hiçbir canlıya zarar vermemek üzere eğitildi. Umarım bu yıl da gönüllü bir sigorta şirketi tarafından sigortalanır" dedi. Nesim Malki cinayetinin azmettiricisi olarak yargılandığı davada tahliye edilen Erol Evcil, kendisinin kullandığı aracı, tehlikeli şekilde sollayan alkollü Kuşak Turizm İşletme Müdürü Recep Erşan'ın peşine düştü. Evcil, içinde korumalarının da bulunduğu otomobiliyle Erşan'ı Mudanya yol ağzına kadar takip etti. Erşan'ın otomobilini, önünü keserek durduran Evcil ve korumaları, turizmciye yumruk atmaya başladı. Kavganın ardından Evcil'in otomobiline bindirilen ve yolda indirilen Erşan'ın sol gözüne iki dikiş atıldı. İki gün "iş göremez" raporu verilen Erşan, Evcil'den şikâyetçi oldu. Gözaltına alınan Evcil ve korumaları, sorgularının ardından serbest bırakıldı. 
             Aile hukukundan doğan dava ve işleri görmek üzere aile mahkemeleri kurulmasını öngören yasa tasarısı, TBMM Adalet Komisyonu'nda kabul edildi.
             Medeni Kanun'ndaki değişiklik paralelinde yargı organlarında uzmanlaşmayı öngören tasarıya göre, aile mahkemeleri her ilde ve merkez nüfusu 100 binin üzerindeki her ilçede tek hâkimli ve asliye mahkemesi derecesinde kurulacak; kurulmayan yerlerde ilgili dava ve işlere asliye hukuk mahkemeleri bakacak. Tercihen evli ve çocuk sahibi, 30 yaşını doldurmuş ve aile hukuku alanında lisansüstü eğitim yapmış olan yargıçların atanacağı aile mahkemelerinde birer psikolog, pedagog ve sosyal hizmet uzmanı da görev yapacak.
             Aile mahkemeleri, evlilik birliğinden doğan yükümlülükleri konusunda eşleri uyararak gerektiğinde uzlaştıracak. Yetişkinler hakkında, ailenin ekonomik varlığının korunması veya evlilik birliğinden doğan mali yükümlülüklerin yerine getirilmesine ilişkin gerekli önlemleri alacak. Sağlık veya sosyal hizmet kurumlarına, huzurevlerine veya benzeri yerlere yerleştirecek. Bir meslek edinme kursuna verecek.
             Aile mahkemeleri küçükler için bakım ve gözetime yönelik nafaka yükümlülüğü konusunda gerekli önlemleri alacak. Bedensel ve zihinsel gelişmesi tehlikede bulunan veya manen terk edilmiş halde kalan küçüğü ana ve babadan alarak bir aile yanına, resmi veya özel sağlık kurumuna veya eğitimi güç çocuklara mahsus kuruma yerleştirecek. Çocuk mallarının yönetimi ve korunmasına ilişkin önlemleri alacak.
             Suriye, Mısır ve Ürdün'ü kapsayan üç günlük Ortadoğu turu sonunda bölge ülkelerinin liderleri arasında, "ortak hareket etme kanaati oluştuğunu" açıklayan Başbakan Abdullah Gül, Suudi Arabistan ve İran'a yapacağı ziyaretlerin ardından ortak bir deklarasyon yayımlanabileceğini, kendisinin de Saddam Hüseyin'le görüşebileceğini belirtti.
             Gül, Suriye ve Mısır'ın ardından dün Ürdün'ün başkenti Amman'a geçerek, Kral Abdullah ile görüştü. Görüşme sonrasında Türk ve Arap basınının karşısına çıkan Gül, gezisi ile ilgili şu değerlendirmeyi yaptı:
             "Yürüttüğüm aktif barış diplomasisinin sebebi, krizi savaşsız önlemektir. Bazen her şeye karar verildi, yapacak bir şey yok, anlayışı insanlara hâkim olabilir. Ama her zaman barış için atılacak son adımlar vardır. Görüştüğüm liderlerle atılacak adımları hep beraber atma konusunda ortak kanaat oluştu. Ziyaretim amacına ulaştı."
             Gül, barış yolunda en büyük adımın Irak tarafından atılması gerektiği konusunda Arap liderlerle ortak kanaate vardıklarını vurgulayarak, Saddam Hüseyin'e şu mesajı yolladı:
             "Irak, ülkesinde tehlikeli silah olmadığını hiçbir şüphe kalmayacak şekilde ispatlamalı. BM ile iyi işbirliği içinde olmalı. Kendisine tanınan süreyi taktik hesaplarla geçirmeye çalışmamalı. Çünkü savaş çıkarsa sonuçları tahminlerin çok ötesinde olacak."
             Gül, "Tüm bölgeyi gezdikten sonra Saddam'a gidecek misiniz? sorusu üzerine, "Bu, temaslarım sonrasında ortaya çıkacak. Onunla da görüşebilirim" açıklamasını yaptı.
             Saddam'ın sürgün edilmesi konusunu görüşmediklerini vurgulayan Gül, "Ama savaşı önleyebilecek değişik fikirleri, değişik konuları görüşüyoruz. Devamlı istişare içinde olacağız. Gerektiğinde telefonla, gerektiğinde özel temsilcilerle iletişimi muhafaza edeceğiz" dedi.
             AKP lideri Recep Tayyip Erdoğan'ın yenilenecek Siirt seçimlerinde aday olabilmesine yönelik ilk adım atıldı. Siirt'ten milletvekilliği düşen Mervan Gül, yenilenecek seçimlerde aday olmayacağını yazılı olarak genel merkeze bildirdi. Erdoğan da adaylık konusundaki hazırlıklarının Siirt seçimine yönelik olduğunu söyledi. 
             Gül, yazdığı dilekçede isminin Siirt seçimlerine ilişkin aday listesine konulmamasını istedi. Bu düşüncesini sözlü olarak Erdoğan'a da ileten Gül, "Ben Tayyip Bey'in seçimlere girip başbakan olması için tekrar aday olmayacağım" dedi. Gül'ün, Erdoğan'la görüşdükten sonra Siirt'e giderek seçimlere yönelik çalışmalara başladığı da kaydedildi.
        
        
        
