                       
        
        
                
             haber
                   
         'Türkiye - ABD birlikte olursa, savaş çıkmaz'
             Hisarcıklıoğlu'nun sivil toplumun savaşa karşı olduğunu ifade etmesi üzerine Pearson'ın, "Savaşa kişisel olarak ben de karşıyım. Ama çıkacaksa da gerekli önlemlerin alınması lazım. Türkiye - ABD birlikteliği sonuncunda Saddam'ın geri adım atıp planlarını değiştireceğine inanıyoruz. Belki savaş hiç çıkmaz. İki ülke birlikteyken çıkarsa da savaş kısa sürer" mesajı verdiği kaydedildi.
             Tekstil için mektup yazacak
             Pearson görüşme sonunda yaptığı açıklamada da Türkiye'den ABD'ye olan ihracatı geliştireceklerini, bu amaçla ABD'nin en büyük 50 tekstil firmasına Türk firmalarıyla işbirliği yapmaları için bir mektup yazacağını söyledi.
             ABD yönetiminin kayıp hesabının karşılanmasında Türkiye'ye tarımdan mücevherata kadar değişen birçok alanda destek öngörüldüğü de kaydedildi. 
             Yardımın bir kısmının kredi olarak verileceğini belirten Pearson'ın bu sayede Türkiye'nin savaş zamamında ABD'den kredi alabileceği için uluslararası alanda kredibilitesinin yükseleceğini söylediği de öğrenildi. Pearson'ın Türkiye'ye yardımın geri kalanının fonlar aracılığıyla yapılacağını anlattığı da kaydedildi.
              Çukurova Grubu şirketlerinin İstanbul Yaklaşımı'na alındığının, bu kapsamda da A - Tel hisselerinin yarısının 269 milyon dolar bedelle Yapı Kredi Bankası'na geçtiğinin açıklandığı gün Sabah ve Akşam gazetelerinin A - Tel ile ilgili geniş haberlere yer vermesi dikkat çekti. Yüzde 50 Medya Holding, yüzde 50 KVK ortaklığı ile kurulmuş olan A - Tel, Turkcell'in 535 kodlu ön ödemeli cep telefonu kartı Muhabbet'i pazarlıyor. A - Tel ile hem Sabah, hem de Akşam gazetesinin organik bağı bulunuyor.
             Grafikler bile aynı
             Dikkati çeken bir başka nokta ise her iki gazetenin geniş yer verdiği haberin kaynağının aynı 'metin' olması. Akşam gazetesinde, gazetenin kendi ifadesi gibi yer alan haber, Sabah'ta A - Tel Genel Müdürü Bülent Çavuşoğlu'nun sözleri şeklinde verildi.
             Dün, Akşam gazetesinde yarım, Sabah gazetesinde ise neredeyse tam bir sayfa olarak yayınlanan her iki haberdeki tablo ve grafikler bile aynı. Her iki haberde de A - Tel'in abone sayısı bar grafik şeklinde, yıllara göre ciro ve kâr rakamları ise tablo olarak yer aldı. Haberde ise A - Tel'in hedefleri, kârlılığı, ne tür projeler üzerinde çalıştığı uzun uzun anlatıldı.
             Bu haberlerin aynı gün iki gazetede birden yer alması, A - Tel için biçilen hayali değere bir kılıf hazırlamak olarak yorumlanıyor. Önceki günkü açıklamalarda A - Tel'in yarısının Yapı Kredi'ye 269 milyon dolar bedelle geçtiği vurgulandı. Buradan A - Tel'in piyasa değerinin 538 milyon dolar olarak hesaplandığı anlaşılıyor. Oysa borsada işlem gören pek çok büyük şirketin piyasa değeri bile 538 milyon doların altında. 1 milyar dolarlık ihracatı bulunan Vestel'in piyasa değeri 442 milyon dolar, cam sanayinde dünya devlerinden Şişecam'ın 410 milyon dolar, Türkiye'nin en büyük otomobil fabrikası Tofaş'ın piyasa değeri 474 milyon dolar ve çimento devi Akçansa'nın piyasa değeri 326 milyon dolar düzeyinde bulunuyor.
        Borçlar dokuz yılda tasfiye edilecek
             Çukurova Grubu, Yapı ve Kredi Bankası'yla imzaladığı finansal yeniden yapılandırma anlaşması çerçevesinde borçlarını dokuz yılda tasfiye edeceğini bildirdi. Yapı Kredi, Çukurova Grubu'nun kredilerine ilk üç yıl, yıl sonlarında ödenmek üzere libor artı 3.5 faiz koşulu getirildiği, ilk üç yılı takiben altı ayda bir anapara taksitleri, yıl sonlarında da aynı oranda faiz ödemesi yapılacağı açıkladı. Açıklamada, İstanbul Yaklaşımı'na dahil kredilerin ana para ödemelerinin ilk üç yılı takiben altıncı aydan itibaren başlayacağı ve dokuz yılda tasfiye edileceği bildirildi. Buna göre, ödemeler 31 Aralık 2011 tarihinde tamamlanacak.
        Türkiye Odalar ve Borsalar Birliği (TOBB) Başkanı Rifat Hisarcıklıoğlu ile görüşen ABD Büyükelçisi Robert Pearson'ın, Türkiye'nin olası Irak operasyonundan kayıplarının telafisi için halen üzerinde çalışılan paketin 4 - 15 milyar dolar bir büyüklükte olduğunu ifade ettiği öğrenildi.
             Edinilen bilgilere göre Pearson, pakette öngörülen finansmanın bir kısmının kredi olarak verileceğini, böylece savaş zamamında ABD'den kredi alabildiği için uluslararası kredibilitesinin yükseleceğini söyledi. Desteğin geri kalanının 'yardım fonları'ndan karşılanacağını belirten Pearson, görüşmede, "Paketin son halini alması için Türkiye'nin kararı bekleniyor" dedi.
             Türkiye'nin elini çabuk tutması gerektiğini belirten Pearson'ın "Türkiye'nin tavrı olayın seyrini değiştirecek. ABD'nin yanında yer alırsa, Saddam'ın geri adım atacağına inanıyoruz. Belki zaman savaş bile çıkmaz. Birlikte olunursa savaş kısa sürer" dediği aktarıldı.
             Tekstil için mektup yazacak
             Türkiye - ABD arasındaki ticaret seviyesinin düşüklüğüne dikkat çeken Pearson, "Amerikan tekstil şirketlerine bir mektup yazmayı planlıyorum. Ortaklıkların, tekstil alanındaki ortaklıkların artırılmasını teşvik etmeyi düşünüyorum. Nitelikli bölgeler yasasının da yakında çıkacağını umuyorum" dedi.
        Maliye Bakanı Kemal Unakıtan, Cumhurbaşkanı Ahmet Necdet Sezer'in dokuz maddesinin yeniden görüşülmesi için Meclis'e geri gönderdiği mali miladı kaldıran yasada değişiklik yapılmayacağını ve Meclis'te en kısa sürede görüşüleceğini söyledi.
             Unakıtan yasanın geri dönmesi nedeniyle günlük kaybın 5 trilyon lira olduğunu vurguladı (Sezer, yasanın gelirin tanımında yapılan değişiklikle ilgili dokuz maddesinin yeniden görüşülmesini istedi. Ancak aynı yasa içinde süresi 2002 sonunda dolan Özel İşlem ve Özel İletişim vergilerinin 2003'te de uygulanması öngörülüyordu. Yasa yürürlüğe giremeyince bu maddeler de uygulanamıyor. Yasa yürürlüğe girse bile geri işlemeyeceği için bu vergiler yasanın yayımlandığı tarihten itibaren alınabilecek).
             Veto nedeniyle gelir sağlayıcı maddelerin de yürürlüğe sokulamadığını kaydeden Unakıtan, şöyle dedi: "Biz buradan yıllık 2 katrilyon lira civarında bir gelir bekliyorduk. Kanunun zamanında yürürlüğe girememesiyle, bizim günlük 5 trilyon lira üzerinde bir kaybımız oluyor, bu önemli bir kayıp. Bu bakımdan Meclis ne kadar çabuk aynen kabul ederse, sayın Cumhurbaşkanı da ne kadar çabuk onaylarsa kaybımız o kadar az olacak. Yoksa gün başına 5 trilyon."
             Yasa 6 Ocak'ta Komisyon'da
             Kanunun aynen kabulü durumunda, Cumhurbaşkanı'nın Anayasa Mahkemesi'ne gidebileceğinin hatırlatılması üzerine Unakıtan, söz konusu düzenlemenin Anayasa'ya uygun olduğuna inandıklarını belirtti ve ekonomiye uyum sağlamadığı için mali milat ile 'nereden buldun'u kaldırdıklarını kaydetti. Unakıtan, "Bunlar ekonomiye uyum sağlayamadığı gibi kayıtdışılığa sebebiyet verdi" dedi. Unakıtan, CHP'nin erteleme talebi hatırlatılınca, ertelemeyle bir yere varılamayacığını söyledi. Söz konusu yasa 6 Ocak'ta Komisyon'da görüşülecek.
             Bu arada, vergi barışı projesine ilişkin kanun taslağı da dün Başbakanlığa gönderildi. Unakıtan, yeni düzenlemeyle 180 bin itilaflı dosyanın ve 10 katrilyon liralık vergi alacağının yeniden yapılandırılmasının öngörüldüğünü belirtti.
             IMF görüşmeleri, Irak ve mali milad gündemiyle piyasalar yıla tedirgin başladı. Faiz bir puan, döviz ise 7 bin lira yükseldi. 
             Bu ay toplam 12,3 katrilyon liralık itfası bulunan Hazine için zorlu bir ay olacak. 31 Aralık 2002'de iç borçlanma takvimini açıklayan Hazine, ay içerisinde net 7.5 katrilyonluk bir borçlanma planladığını bildirdi. Ocakın ortasında IMF'le, dördüncü gözden geçirme temaslarına yeniden başlanacak. Görüşmeler sonuçlandığında, IMF'nin bundan sonra 1.6 milyar dolarlık kaynağı serbest bırakması bekleniyor. 
             BM Silah Denetçileri'nin Irak'la ilgili raporunun açıklanacağı bu ay, Irak'la ilgili gelişmelerin de netlik kazanması bekleniyor. Hazine gündeminin yüklü olduğu bir ortamda 8 Ocak ve 22 Ocak itfalarıyla, sadece piyasaya 8.7 katrilyon liralık ödeme yapacak. Hazine 21 Ocak'ta, 22 Ocak valorlü 92 günlük 3 aylık referans bono ihalesi düzenleyecek. Hazine bu vadede 1,4 katrilyon borçlanmayı planlıyor. 
             Piyasada Hazine'nin, faizin çok yükselmesini istemeyeceği ve bu nedenle 8 Ocak ve 22 Ocak itfaları için döviz cinsinden borçlanabileceği kanısı yaygın. Faizlerde piyasada yaşanan tedirginliği etkisiyle yukarı trend devam edebilir. 
             Dolarda 1 milyon 700 direnç noktası olmasına rağmen Irak tedirginliğiyle bu seviye hızlı bir şekilde aşılma potansiyelini taşıyor. Bu nedenle yatırımcı, piyasada dalgalanmanın olabileceği bugünlerde yeni pozisyon açmayıp likit kalmalı. 
        Dolar 7 bin lira yükseldi
             Faiz yeni yıla tedirgin başladı. Sabah açılışta, dolardaki yükselişin etkisiyle bonoya da satış geldi ve faiz yüzde 57,5'lara kadar yükseldi. Daha sonra gün içinde düzeltme gelmesine karşın faiz geçen yılın son gününe göre yaklaşık 1 puan yükseldi. 3 Aralık vadeli bononun faizi yüzde 56,38'e yükseldi. Yüzde 55 bileşiğin altına gevşemeyen faizde geniş bandda yukarı doğru hareket devam ediyor. Dolar ise yılın ilk işlem gününe 1 milyon 661 bin seviyesinde başladı. 
             Borsa yükseldi
             Dolardaki yükselişte, mali milat yasasının Cumhurbaşkanı Ahmet Necdet Sezer tarafından veto edilmesi de etkiliydi. Dolar bankalararası piyasa gün içinde 1 milyon 676 bin liraya kadar yükseldi. Dolar bankalararası piyasa günü, geçen yılın son işlem gününe göre 7 bin liralık yükselişle 1 milyon 664 bin seviyesinde kapadı. Borsa ise Yapı Kredi Bankası'nın Çukurova Grubu kredilerini yeniden yapılandırması haberiyle düşük işlem hacmine karşın, günü 202 puanlık yükselişle 10.572 puan seviyesinden kapattı. 
             OECD istatistiklerine göre, kapsam içindeki 30 ülkede toplam bireysel emeklilik fonlarının büyüklüğü 2001 datası ile yaklaşık 9 trilyon ABD doları. Bu miktarın % 55'ine sahip Amerika'nın ardından % 14'lük pay ile İngiltere, % 9 Japonya ve % 5 ile Kanada bulunuyor. Öte yandan, bireysel emeklilik fonlarının gayri safi milli hasılasına (GSMH) oranı en yüksek ülkeler % 113 ile Hollanda, % 102 ile İsviçre, % 85 ile İngiltere. 
             2003'te sistem başlıyor
             Türkiye'de bireysel emeklilik fonları 2003'te kurulacak. Hazine'den faaliyet izni alan emeklilik şirketleri değişik emeklilik planları kurarak emeklilik dönemlerinde kullanmak için tasarruf eden ya da etmek isteyen yatırımcılara hizmet verecek. Kurulacak fonlar, aktif yönetimi uzmanlık alanı olan portföy yönetimi şirketleri tarafından yönetilecek. Bu gelişim, daha öncede değindiğimiz gibi, özellikle bireyleri finansal gelecekleri için planlama yapmaya ve kontrol sahibi olmaya yönlendirmesi açısından çok önemli. Sistem için her ne kadar daha teşvik edici vergi avantajları arzulandıysa da mevcut haliyle de yatırımcılara önemli vergi avantajları getiriyor. Peki, bireysel emeklilik fonlarına yatırım yapmak isteyenler ne tip sorulara cevap arayacak? Nasıl karar verecek?
             Hangi fon, neden seçilebilir 
             Vergi avantajlarını bir tarafa bıraktığımızda, bireysel emeklilik planlarının seçmeden önce bireylerin öncelikle kendi finansal hedeflerini saptaması ve bu hedeflere ulaşmak için bir plan yapması lazım. Dolayısıyla, yatırımcıların vade ve getiri beklentilerini oluşturması, risk tercihini belirlemesi karar verme sürecinde önemli faktörler. Bilindiği gibi, Sermaye Piyasası Kurulu, bireysel emeklilik sistemi içinde kurulacak fonları "gelir amaçlı", "büyüme amaçlı", "para piyasası", "kıymetli madenler" ve "ihtisaslaşmış" ve "diğer" olarak gruplandırdı. Bu gruplar içinde kurulabilecek fon çeşitleri var. Bireysel emeklilik şirketleri, yatırımcıların beklentilerine cevap verebilecek fonları içeren planları hazırlama aşamasındalar. Bu planlar yatırımcılara sunulduğunda bireysel tercihlere göre planlar seçilip, emeklilik için düzenli yatırım yapılmaya başlayacak.
             Her yatırımda olduğu gibi, bireysel emeklilikte de, yatırımcıların planlarını seçerken mutlaka akıllarında bulundurmaları gereken ilk unsur "riskin dağıtımı" prensibi. Bu, gerek plan gerekse fon seçimlerinde uygulanabilir. Öte yandan, kişiden kişiye farklılık gösterebilecek finansal hedefler ve risk ve getiri tercihleri olabildiği gibi, emekliliğe kadar olan zaman gibi faktörler de plan seçimlerinde rol oynayacaktır. Örneğin, sistem içinde uzun süre kalmayı planlayan ve bu dönem sonunda nispeten yüksek bir ortalama getiri beklentisi olup bunun karşılığında risk alabilen yatırımcılar "büyüme esaslı" fonlara ağırlık verebilir. Ya da, sistem içinde kısa veya uzun vadede kalacak ama fazla risk almadan az da olsa düzenli ve tutarlı bir getiriyi hedefleyenler ağırlıklı olarak "gelir esaslı" fonları portföylerinde bulundurabilir. Bu tip tercihler, kişilere göre değişiklik gösterecektir. Öte yandan, yatırımcıların tercihleri de zaman içinde farklılaşabilir. Mevcut sistem, bireysel emeklilik yatırımcılarına senede bir kez plan ya da şirket değiştirme ayrıca dört kez plan içindeki dağılımları değiştirme olanağı da tanıyor.
             Bireylerin emeklilikleriyle ilgili aldıkları sorumluluk "uzun vadeli plan" ve "düzenli olarak yatırım" yapmaya yöneltmesi açısından yatırım alışkanlıklarını olumlu yönde değiştirecek. Bu katkıyla birlikte, bireysel emeklilik sisteminin sermaye piyasalarının gelişmesi açısından önümüzdeki yıllar için çok olumlu bir değişimi başlatacağını umut ediyoruz.
             Türkiye Bankalar Birliği (TBB) ile gecikme (temerrüt) faizine karşı kampanya yürüten Ankara Ticaret Odası (ATO) arasında söz düellosu yaşandı.
             TBB yazılı açıklama yaparak, 2001 Şubat'ındaki krizde uygulanan oranlar gerekçe gösterilip banka sisteminin itibarını zedelemenin doğru olmadığı vurguladı. Temerrüt faizinin işlevinin borcun zamanında ve taraflarca sözleşme ile kabul edilen koşullarda ödenmesini sağlamak, borçluyu ödemede temerrütten (gecikme) caydırmak olduğu vurgulanarak, "Bir ekonomide borcun ödenmemesini savunmak ve özendirmek kabul edilemez" ifadesi yer aldı.
             ATO Başkanı Sinan Aygün de bankalardan, yüksek oranlı temerrüt faizlerini vatandaşın ödeyebileceği miktara düşürerek, ödeme imkânı getirmesini isterken TBBB'ye "Borcun ödenmemesini sağlayacak oranda temerrüt faizi uygulamak kabul edilemez" yanıtını verdi.
             Aygün, "Vatandaş krize kredi kartlarında borç stoğuyla yakalandı. Bankalar o dönemdeki borç stoğunun tamamına yüzde 375 temerrüt faizi uyguladı. Oysa temerrüt faizlerinin geçmişe değil, geleceğe yönelik yükseltilmesi gerekir. Tüketici bu borçları ödeyemeyecek duruma geldi ve adli takibata uğradı" dedi.
             Doların geçen yıl yüzde 13.3 prim yapmasına rağmen, döviz mevduatı hızla artıyor. Bankalardaki toplam döviz mevduat hesapları bir haftada 314 milyon dolar artarak, 20 Aralık itibarıyla 62 milyar 404 milyon dolara çıktı.
             Merkez Bankası'nın verilerine göre, 13 Aralık'da toplam döviz mevduat hesapları 62 milyar 90 milyon dolar düzeyindeydi. 
             2002 yılında Türk Lirası mevduata yatırım yapanlar kârlı çıkarken, birikimlerini döviz mevduatında tutan tasarruf sahipleri ise ağır zarar gördü. Tasarruf sahiplerinin son yıllarda giderek daha çok tercih etmesi nedeniyle bankalardaki mevduat hacminin büyük bölümünü oluşturur hale gelen döviz tevdiat hesaplarının (DTH) yıllık getirisi, Türk Lirası mevduattaki getiri oranının ve enflasyonun da çok altında kaldı. 
             Birikimlerini döviz hesabında tutanlar bir yılda TL cinsinden en çok yüzde 18.4 getiri sağlarken; TL mevduatta ise yüzde 58.4'e varan getiri elde edildi. 
             2002 ihracatı, hedef olan 32 milyar doları yüzde 13.1 aşıp 36.2 milyar dolarlık rekor kırdı. Toplam ihracat önceki yıla göre yüzde 16.6 arttı.
             Türkiye İhracatçılar Meclisi (TİM) verilerine göre, sanayi ihracatı yüzde 21.9 arttı ve 31.3 milyar dolar oldu. Toplam ihracatta sanayinin payı yüzde 86.5'i buldu. TİM Başkanı Oğuz Satıcı, ihracatın enflasyonla mücadelede önemli bir silah olduğunu belirterek, "Merkez Bankası'nın kurdaki yükseleşe gösterdiği hassasiyeti, düşüşte de göstermesini istiyoruz" dedi.
        
        
        
