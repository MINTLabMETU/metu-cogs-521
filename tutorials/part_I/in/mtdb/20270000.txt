                       
        
        
                
             haber
                   
        Karısı Ayten Hanım 10 kilo vermiş, ona çok şık bir siyah palto ve etek aldı. Büyük Kulüp'ün 6.5 trilyon parası birikmiş. Gelecekle ilgili çok güzel projeleri var. Başkanlığa adaylığını koyan, benim de çok eski arkadaşım olan Mehmet Kuriş ile araları açıktı, barışmışlar. Nasıl ama?.. Size Milano'dan bile Türkiye ile ilgili dedikodular veriyorum. Çıkışta Fendi'nin önünde ünlü reklamcı Alinur Velidedeoğlu'nun ayrıldığı söylenen Amerikalı dünya güzeli eşi Sarah'ı gördüm. Eli-kolu marka paketlerle doluydu. Zor taşıyordu. Yanında kısa boylu, gözlüklü bir adam vardı. Akşamüstü, 2003 modasını izlemek üzere fuara gittim. Canan, Ergin ve bir grup İtalyan stilist beni bilgilendirdi. 
             Kış sezonunun hazır giyim modasının renkleri kahvenin bütün tonları, kırık beyaz, nefti, bordoymuş. Deri ve kürk yeniden canlanmış. Canan "Şenay, çingene saltanatı sürüyor. İşli veya kırkyama favori. Pantolonlarda deri, fitilli kadife, kadın elbiselerinde ise tafta revaçta. Aksesuvarda altına dönüş var. Gündüz kaba örgü kazaklar çok moda olacak. Üstelik çoğu uzun. Dizaltı mini etekler ve uzun etekler hanımların gözdesi olacak. Asker pantolonları, büyük cepler, düşük bel, bol giysiler çok var. Yer yer de üst üste giyilen giysiler, yani geriye dönüş başladı. Büyük yumuşak deriden yapılmış ayakkabı ve çantalar çok moda olacak. Ayakkabılarda kahve, siyah, bejin her tonu yer alacak. Çizmeler düz ve çok yüksek topuklu. Gece ise dantel, kadife, tafta kumaşlar saltanat sürecek. Tüy, kürk, boncuk ve taşlar her yerde olacak" dedi. Ergin'den de yaz modasını öğrendim. Terlik ve ayakkabılarda çok aksesuvar olacakmış. Yüksek topuğun hanımları çok şık göstereceğini söyledi Ergin. İnce dolgu, sivri, yuvarlak burunlar hükümdarlığını ilan edecekmiş. 2003 yaz modasını da modacılarla birlikte izledim. 2003 İlkbahar-Yaz modasında renkler kahve, bej, nefti ve beyaz. Hint modası dünyayı saracak. Yazın bol empirme giysiler göreceğiz. Pantolon, uzun etek ve mini, hanımların gözdesi olacak. Aksesuvar bu yaz çok kullanılacak. Hele de çarık modası ayakkabılarda. Altı dolgu terlikler, yüksek topuklar ve 2 santimlik dolgu topuklar... Hugo'nun ayakkabıları kapış kapış gidiyor. Gündüz ayakkabılarında bile taşlar pırıl pırıl. Çantalar da bol aksesuvarlı. Kısacası hanımlar önümüzdeki yaz baştan ayağa taş işlemeli olacak.
        Akşam eski Milano'ya gittik. Bizim Ortaköy gibi ama çok ünlü bar ve restoranlar var. Minik tezgahlarda hediyelik eşyalar, heykelcikler, Afrikalı satıcılar tarafından ilginç maskeler satılıyor. Sokaklarda tarotçulardan ve falcılardan geçilmiyor. Süslü masalarda, mum ışıkları altında size geleceğinizle ilgili açıklamalarda bulunuyorlar. Ama ben Allah'ın dışında kimseye inanmadığım için es geçtim. Meraklıları bu bölgeye mutlaka uğramalı. Şimdi kimler olduklarını açıklamayayım, ayıp olur. Büyük antika eşya mağazaları da hep burada. En ünlü barı Victoria tıklım tıklımdı. DJ kabininde yer bulabildik. Buranın müdavimi, zengin gençlik. Kesinlikle uyuşturucu yok, zaten yan tarafı da çok şık bir restoran. Sahibi, bizim Ayşe'nin arkadaşı. Victoria Cafe'nin telefon numarası 02.8690792. Tekrar hatırlatıyorum. Verdiğim numaraların önüne lütfen İtalya'nın kodunu eklemeyi unutmayın. Yine eski Milano'da OveA, Orient Express, Topkapı ve Ristorante Consolare gibi en önemli lokantalarda rezervasyonsuz yemek yemeniz mümkün değil. Biz Consolare'de yedik. Bir midyeli makarna getirdiler... Ardından da karışık ızgara balık... Çok lezzetliydi. Zaten 3.5 günlük seyahatimde 2.5 kilo aldım. Hem de her sabah otelin muhteşem cimnastik salonunda sporumu yapmama rağmen. Ristorante Consolare'nin telefon numarası 02.8053581.
        Aslında ekonomik kriz Milano'yu da etkilemiş. Ama zengin turist çok. Yabancılar bütün ünlü restoran, bar ve gece kulüplerine takılıyor. Ağırlık Japonlar ve Ruslar'da. O gece finali; pek çok Türk iş adamının gittiği (isimleri bende gizli), müşteri ağırlığı gay ve lezbiyen olan, vals, tango yapılan marijinal gece kulubü Discoteca Nuova Idea'da yaptık. Cumartesi geceleri çok kalabalık oluyormuş. Çiftler muhteşem dans ediyorlar, rüya gibi. Şaşkın şaşkın onları izledim. Sanki hepsi profesyonel dansçı. Ama zaten buraya daha çok klasik dansı sevenler geliyor. Cumartesi canlı müzik ve büyük bir orkestra onlara eşlik ediyor, vals yapıyorlar. Ama orada gayet normal hareket eden insanların çoğu, yandaki salona geçtiğinde şoka giriyorsunuz; Resmen hard seks yapıyorlar. Herkes istediği gibi sevişiyor, her şey serbest. 
             Siz de izleyebiliyorsunuz. Telefon numarası 02.69007859. Bir de buranın meşhur caddesi Buenos Aires var. Her çeşit fahişe volta atıyor. Köşe başlarını travestiler kapmış. Kilise onlara çok yardım yapıyormuş. Bu arada Başbakan Berlusconi, sokaktaki fuhuşu önlemek için genelevlerin yeniden açılmasına karar vermiş. Ayşe, beni Efe adlı Türk travestiyle tanıştırdı. En çok parayı o kazanıyormuş. Çok ısrar etmeme rağmen resim çektirmedi, haklı tabii. Ailesi bu işi yaptığını bilmiyormuş. Diğer çılgın eğlence yerleri arasında Puerto Alegre, Porto Doro Night Club, Gatto Verde var. Pazar günü tek başıma sokakları arşınladım. Otel, şehrin merkezinde ve her yere yakın. Tüm ünlü butikler, restoran ve barlar çevresinde yer alıyor. Otelin arka sokağında, yani Via Scarlatti'deki Hotel Galileo'nun orada ucuz pazar kuruluyor. Mobilyadan hediyelik eşyaya, yiyecek ve içeceğe kadar her şey var. Ama Afrikalı ve Hintli satıcılardan alışveriş yaparken dikkat etmelisiniz. Bu arada ucuz alışveriş için Via Pattari'de Nadine adlı bir butik öneririm. 
             10 milyona şık tişörtler, pantolonlar, 30-40 milyona paltolar var. Ünlü markaların bir yıl önceki modellerini uygun fiyatlarla Oparia Continuato'da, Magazine Montenapoleone'de bulabilirsiniz. Evet, bu kadar Milano yeter. Kısmetse çarşamba günü İstanbul eğlence yaşamında buluşmak üzere hoşkalın, hep mutlu yaşayın. Yine güzel günler sizin, artanlar benim olsun efendim.
             SİBEL Can, babası Engincan Güre adına Esenler'de yaptırdığı okulun açılışında bir de meslek lisesi sözü verdi. Can, 2 bin 100 öğrencinin eğitim gördüğü okulun kurdelesini İstanbul Valisi Erol Çakır'la birlikte kesti. Okulun açılış törenine İstanbul Emniyet Müdürü Hasan Özdemir, İstanbul Milli Eğitim Müdürü Ömer Balıbey ve Yaşar Nuri Öztürk de katıldı.
             'O afiş' kaldırıldı
             CAN'ın duygulu anlar yaşadığı okul açılışında gözler, eşi Sulhi Aksüt'ün hazırlattığı, "Bir okul yaptır, bin hapishane kapat" afişini aradı. Onun yerine okula, 'Adını mezar taşına değil, okula yazdır' pankartı asıldı. Okul yetkilileri, "Sulhi Bey'in yaptırdığı afiş haberi Milliyet'te çıktıktan sonra, İlçe Milli Eğitim Müdürlüğü asılmaması talimatı verdi" diye konuştu.
             'Gerisi de gelecek'
             ŞARKICIYI yakından görmek için gelenlerin izdihama neden olduğu açılışta, Aksüt, tören boyunca eşini yalnız bırakmadı. İstanbul Milli Eğitim Müdürü Ömer Balıbey, okulun 400 milyarını Can'ın 500 milyarını da Milli Eğitim'in karşıladığını belirterek, "Can ile eşi bilgisayar ve birçok masrafı da üstlendi. 400-500 milyarlık bir katkı daha yapacaklar" dedi. 
        Vali Çakır: Şov malzemesi oldu
             SİBEL Can'ın okulunun açılışında, İstanbul Valisi Erol Çakır da, okul yaptırma sözü verip unutan ünlüleri eleştirerek şunları söyledi: "Okul yapım işini şov malzemesi yaptılar ama bir çivi bile çakdamılar. Kaybettikleri yakınlarını rencide ettiler. Sorumluluk taşıyan insanlarımız var; verdikleri sözün arkasında durdular ve eserler yarattılar. Bunlardan birisi de Sibel Can. Kendisini gönülden kutluyorum. Sıkıntılarını bir kenara bırakıp okulun tamamlanmasını sağladı. Gönlünün büyüklüğünü gösterdi."
             İLKER İnanoğlu, senaryosunu yazıp başrolünü oynadığı 'Kurşun Asker' adlı dizinin reytingleri istenen sonuçları vermeyince, özel yaşamıyla ilgili aldığı bir karardan çark etti. Daha önce sevgilisi Güzide Duran'la ortak bir projede yer alıp almayacağı sorusuna "Aşk ayrı, iş ayrı" yanıtını veren İnanoğlu, sevgilisine dizide rol verdi. 
             İNANOĞLU, bu konuda "Evet, böyle şeyler söyledim ama artık işlerim yoluna girdi. Bu nedenle Güzide'yi dizide oynattım" yorumunu yaptı. Güzide'yi para konusunda zor ikna ettiğini belirten İnanoğlu, "Bu projede yer almak için fazla para istedi ve naz yaptı. Ama kazanan ben oldum. Ayrıca oyunculuğu da çok iyi" dedi. 
             ŞAHMERAN Efsanesi'nin anlatıldığı "Melek" adlı dizinin başrolünde oynayan Begüm Kütük, rolünü rüyasında gördüğünü açıkladı. Kendisinin de dizideki olağanüstü güçlere sahip olan Melek gibi garip hisler içinde yaşadığını belirten Kütük, "Daha dizi için bana teklif yapılmadan böyle bir dizinin çekileceğini biliyordum" dedi.
             Rolü başkasına vermişlerdi
             KÜTÜK, yaşadıklarını şöyle anlattı: "Yapımcıyla konuşup dizide oynamak istediğimi söyledim. Rolü başkasına verdik dediler. O gün eve gelip ağladım. Gece rüyamda bir melek gelip beni başka bir boyuta taşıdı. Uyandım ve sabah rolü bana verdiklerine dair telefon alacağımı bilerek tekrar uyudum. Gerçekten de aradılar." 
             'BİNNAZ' adlı şarkısıyla olay yaratan Ciguli, katıldığı canlı yayında dramını anlatıp herkesi ağlatınca iş sahibi oldu. Esra Özmen'in Muazzez Ersoy'u konuk ettiği programına katılan Ciguli, "Binnaz satış rekorları kırdı ama bana bir faydası olmadı. Bulgaristan'a borç parayla döndüm" dedi.
             ÇALIŞTIĞI şirketi suçlayan Ciguli şunları söyledi: "İkinci kaset için çağırdılar. Ama verdikleri çekleri, 'Nakit ödeme yapacağız' diye aldılar, beş parasız kaldım." Bu sözleri ağlayarak dinleyen Özmen, programında çalışması için Ciguli'ye teklifte bulununca o da seve seve kabul etti. 
        DENİZ Akkaya, dün akşam saatlerinde karın ağrısı şikayeti nedeniyle Amerikan Hastanesi'ne kaldırıldı. Akkaya'nın yapılan muayene sonucunda şiddetli karın ağrısının apandisit ve rahminde patlayan kistten kaynaklandığı anlaşıldı. 
             ARKA arkaya iki operasyon geçiren Akkaya'nın sağlık durumunun iyi olduğunu söyleyen menajeri Berna Müjde, "Karnında şiddetli ağrılar başlayınca apar topar hastaneye geldik. Apandisti ve rahmindeki kisti alındı. Doktorlar kısa sürede kendisini toparlayacağını, ameliyatların iyi geçtiğini söyledi" dedi. 
             AP
             BİR dönem podyumun en zayıf mankeni olarak ün yapan Kate Moss, kız annesi oldu. 28 yaşındaki manken, dün St. John ve Elizabeth Hastanesi'nde doğum yaptı. Bebeğin 2.9 kilogram olduğu bildirildi. Bebeğin babası, 30 yaşındaki Jefferson Hack. Hack, "Dazed and Confused" dergisinin yayımcısı... İngiliz gazetelerinin dedikodu sütunlarında bebeğe Lola ismi verileceği yazılıyor. Ancak gerçek olup olmadığını zaman gösterecek. 
             En sorunlu ülkelerden biri, basın özgürlüğünün "had safhada" olduğu - ve her gün ortalama 85 intiharın yaşandığı - ABD. Bu ülkenin önde gelen gazetelerinin özel yayın ilkeleri arasında çok azının konuya yer ayırdığı anlaşılıyor. Oradaki tartışma hayli zengin. Tecrübeli editör kesiminin görüşü, "mesele, yayın ilkeleri arasına bunu katmak değil, pratikte ne yapılacağının iyi bilinmesi ve eğitimin önemidir" şeklinde.
             Poynter direktörü Bob Steele, "Bence 'biz intihar haberi hiç vermiyoruz' düşüncesi de açıkça sorgulanmalı" diyor. "Kamunun bilgilenmesini gerektiren, ciddi boyutlu bu konuda anlamlı bir habercilikle, kimi intiharlar işlenebilir. Gazetecileri, yüksek meslek standartları tutturmaya, metinlerinde insani bir anlayış düzeyi kurmaya çağırıyorum."
             Hep Amerika'dan haberler verir olduk ama, bu da güncel. Üstelik ciddi ciddi ülkede karmaşa yaratmaya müsait bir konu... 
             Olay, Amerikan otomotiv endüstrisinin buluşu, tüm ülkede satılan araçların neredeyse yarısına yakınını (3.3 milyon adet) oluşturan dev arazi araçları (SUV - Spor Aktivite Araçları) yüzünden çıktı. Hazır, Irak krizi patlamış, petrol fiyatları da artmışken bu tür araçlara karşı olanlar, seslerini "avazları çıktığı kadar" duyurmaya başladılar. 
             Benzin tüketimleri, ortalama bir otomobilden neredeyse 3 kat daha fazla olan (100 kilometrede 15 - 20 lt.'nin lafı olmuyor) SUV'lara karşı oluşturulan lobi, işin içine İsa'yı bile (bazı Hıristiyan gruplar, 'Hz. İsa böyle bir aracı asla kullanmazdı' diye yumurtladılar da!) karıştırırken, oldukça muhafazakâr bazı gruplar, bu tür araçların sahiplerini, "teröristlere hizmet etmekle" suçluyor. "Detroit Project" hareketi, TV'de reklamlarında, "Siz (SUV sahipleri yani) deponuzu her doldurduğunuzda, Amerika'yı, uluslararası terörizmi destekleyen ülkelere daha bağımlı hale getiriyorsunuz" diyor ve ekliyorlar:
             "Sizin SUV aracınız, ülkenin milli güvenliği için ne yapıyor?"
             Lincoln Navigator, Chevrolet Taheo, Ford Excursion gibi araçlara ve kullanıcılarına karşı "ateşli kampanyalar" yürütülmesi, üreticileri de telaşlandırmış durumda. General Motors ve Toyota, bu sınıfta daha az yakıt harcayan, alternatif yakıtlar kullanabilen araçlar geliştirmekte olduklarını açıklama gereği duyarken, SUV sahipleri de (muhaliflere) "Komik olmayın, ne kullanalım yani!" diye zıtlaşmaya gitmekteler.
             Bu işin sonu nereye varır bilinmiyor, ancak tutkunları, SUV'ları kullanmakta fena halde ısrarlı!
             Volvo Türkiye üs oldu
             Tamamen İsveçliler tarafından kurulan Volvo Otomobil Türkiye, 2003 yılından itibaren Volvo Car Corporation (VCC) deniz aşırı ülkeler bölümünün 6 yönetim merkezinden biri oldu. Volvo Türkiye, böylece 18 ülkenin merkezi konumuna geldi.
             İsrail, Kuzey Afrika ülkeleri (Cezayir, Mısır, Ürdün, Lübnan, Fas, Suriye, Tunus, Libya), Ermenistan, Azerbaycan, Gürcistan, Kırgızistan, Tacikistan, Moldova, Türkmenistan, Özbekistan ülkelerinden sorumlu olacak Volvo Otomobil Türkiye, bu ülkelerin satış, pazarlama, kurumsal iletişim ve satış sonrası hizmetlerine destek vererek, yapılanmalarını güçlendirecek. Yeni yönetim bölgesinin genel müdürlüğüne de, Volvo Otomobil Türkiye'nin Genel Müdürü Carl Göran Larsson getirildi. Dünyanın üçüncü büyük otomobil üreticisi Toyota'nın küçük sınıftaki temsilcisi Yaris'in Avrupa'daki üretim sayısı 200 bini buldu. Avrupa'da "2000 Yılının Otomobili" seçilen, piyasaya çıktığı 1999'dan bu yana Avrupa'da 750 bin adet satan Yaris, 2001 yılından itibaren Toyota'nın Kuzey Fransa'da kurulu Valenciennes fabrikasında üretilmeye başlanmıştı. Bu tarihe kadar satılan 550 bin araç ise, Japonya'da ithal edilmişti. 31 Ocak 2001'den bu yana 200 bin Yaris üreten fabrikada, dakikada bir adet Yaris banttan çıkıyor.
             Volkswagen'in, Türkiye'de daha önce sadece internet ortamında satışa sunduğu minik Lupo, artık en güçlü versiyonu ile birlikte "gerçek" showroomlarda da satışa sunuluyor. Alman üreticinin en minik üyesi olan Lupo'nun, daha önce satılmakta olan 1.4 lt. 75hp benzinli ve dizel versiyonlarının yanı sıra, 1.6 lt. hacimli, 125 beygir güç üretebilen motora sahip güçlü GTI versiyonu da, ilk kez ülkemizde satılmaya başlanacak. Lupo GTI, 0'dan 100 km hıza 8.2 saniyede ulaşabiliyor. 6 ileri manuel vitesli GTI, 205 km / s maksimum hıza çıkabiliyor. Tabii ABS, Elektronik Stabilizasyon Programı (ESP), Elektronik Fren Güç Dağılımı (EBD), Elektronik Diferansiyel Kilidi (EDL) ve Elektronik Patinaj önleme Sistemi (ASR) gibi güvenlik özellikleri de mevcut. Fiyatlar, 21.6 ile 36.8 milyar TL arasında değişmekte...
        
        
        
