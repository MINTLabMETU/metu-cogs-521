                       
        
        
                
             haber
                   
             Müşteriler dokunmayı sever. Hemen hemen planlanmamış alışverişin tamamı mağazada dokunarak yapılmış alıverişlerdir. Keşfetmeyi severler. Bırakın müşteri mağazanızın içindeki bir "kokunun" peşine düşsün ve aradığını keşfederek bulsun. Konuşma da önemlidir. Arkadaş gruplarınının dikkatlerini çeken mağazalar iyi iş yapar. Ürünlerinizin konuşulduğu bir atmosfer yaratabiliyorsanız, ürün kendi kendini satacaktır. Müşteri tanınmak ister. İsmiyle tanındığı yerlere gitmek ister. İşte bu küçük yerel mağazaların büyük ulusal zincirlerle savaşacağı alan. Müşteri kelepiri de sever. 
             Neleri sevmediklerine gelince, müşteri, beklemeyi, kendisine gereksiz soruların sorulmasını, stokta kalmamış ürünleri, okunamayan fiyat etiketlerini ve rahatsız edici hizmeti sevmez.
        Alışverişlerde çocukların etkisi nedir?
             Bir mağaza çocuk dostu bir yaklaşım sergilemiyorsa müşteri ebeveynler bunu algılar ve bu mağazadan uzak durur. Örneğin, annelerin bebek arabalarını rahatça sürecek genişlikte koridorlar olmaması 20'li 30'lu yaşlarındaki kadın müşteri kitlesinin bu mağazayı tercih etmemesine neden olacaktır. Çocuklar ihtiyaçları göz önüne alındığında çok hararetli tüketicilerdir. Bir başka deyişle çocuklara birşey satmak isteniyorsa onların görebileceği ve alabileceği yerlere konulmalı ve canı sıkılmış bir çocuğun eğlenmesini sağlamak gerekli.
             Kadınlar ne ister?
        Kadınların ve erkeklerin alışveriş şekillerinde ne gibi farklılık var?
             Kadınlar rahatça mağazada dolaşmaya, satış elemanlarıyla konuşmaya, ürünleri incelemeye, sorular sormaya, ürünleri denemeye ve sonunda satın almaya daha yatkın. Buna karşılık erkeklere gelince, erkekler bir mağazanın koridorlarında kadınlardan daha hızlı hareket ederler. Erkekler bakmaya da daha az zaman harcarlar. Birçok durumda onların satın almayacakları birşeye bakmalarını sağlamak çok zordur. Soru da sormazlar. Genelde bir erkeği mağazada ilgilendiği bölüme doğru sabırsızca hareket ederken görürsünüz. 
        Kadınlar satın alırken daha mı detaylı inceleme yaparlar?
             Kadınlar ürünleri satın almadan önce inceliyor. Drugstore'da alışveriş yapanların yüzde 91'i ambalajın önyüzünü, yüzde 42'si arkasını, yüzde 8'i de yan yüzlerini okuyor. Kadınlar yüz temizleyecilerin ambalajını 13 saniye, nemlendiricilerin ambalajını 16 saniye, el, vücut sabunlarının ambalajını 11 saniye, duş jelinin ambalajını 5 saniye, güneş ürünlerinin ambalajını 11 saniyede okuyorlar.
             Perakendenin Sherlock Holmes'ü
             1975 yılında Vassar College'dan mezun olan Paco Underhill, merkezi New York'ta bulunan Envirosell firmasının kurucusu ve yönetim kurulu başkanı. Bu alanda 21 yıllık iş tecrübesine sahip Underhill'in firması çeşitli şirketlere ve üreticilere danışmanlık ve araştırma hizmetleri sunuyor. Perakendecilikte araştırmaları ve metodoljik çalışmalarıyla tanınan Underhill, dünyada "Why We Buy: The Science of Shopping" (Neden Satın Alıyoruz: Alışveriş Bilimi) adlı kitabıyla tanındı. Kitabı 15 dilde yayınlanarak kısa sürede bestseller oldu. Kitabı çıktığı dönemde bazı yayın organları Underhill'i "Perakendecilerin Sherlock Holmes'ü" diye tanımladılar. Alışverişi bir bilim olarak inceleyen Underhill, perakende sektöründeki tek antropolog. Hacimsiz ve sıkışık seanslar geçiren borsa umudunu seçim sonrasına bağlamış görünüyor. Ancak savaş tehdidinin olduğu bir ortamda borsaya taze para gelmiyor. 
             Önünü göremeyen yatırımcı borsaya para sokmaktansa repo, B tipi yatırım fonları, döviz, kısa vadeli hazine bonosu ve tahvilde beklemeyi tercih ediyor. 
             Bononun aylık getirisi yüzde 5. Günlük repo ise aylık yüzde 2.9 kazandırıyor. Dövizde yapılan analizlerde yıl sonuna kadar ciddi bir sıçrama beklenmiyor. 
             Dip seviyelerde seyreden borsada ise yükselişin başlaması durumunda ciddi bir getiri imkanı bulunuyor. Borsada yönün yukarı dönmesi durumunda likit enstrümanlarda bekleyen paranın hisse senedine kayacağı söylenebilir. Bu nedenle yatırımcının borsada başlayabilecek bir harekete katılabilmesi için tetikte ve likit beklemesinde fayda var. 
             Senaryolar çıkışı zorlayabilir 
             Irak savaşının Kasım - Aralık ayından önce olmayacağı varsayımıyla borsada bir hareketlilik beklenebilir. Seçimden artık 4 partinin çıkacağı ve Türkiye'nin hükümetle ilgili belirsizliği arkada bırakacağı görünüyor. Irak tehdidi tepemizde durmasına karşın borsacıların hayalindeki hükümet formülü olan DYP - CHP koalisyonunun gerçekleşmesi durumunda borsa seçimden sonra bir ralli yapabilir. Borsada 8.600 çok önemli bir destek seviye. Borsa bu seviyenin altına Irak'taki gelişmelerin hız kazanması durumunda sarkabilir. Geçmiş döneme baktığımızda 0.44 sent seviyesinin borsanın en dip noktası olduğu görünüyor. 
             AB ve Irak riskleri korkutuyor
             Piyasadaki sıkışıklıkta Türkiye'nin aleyhine işleyen dış konjonktürde etkili. Irak'ta savaş tehdidi yanısıra, Amerika'nın baskısına rağmen AB için Türkiye'ye müzakere tarihi verilmeyeceği yönündeki sinyaller piyasada moral bozdu. 
             AB ile igili olarak sıkıntı yaratan bir diğer unsurda Kıbrıs. Türkiye'ye müzakere tarihi verilmemesi ancak Güney Kıbrıs'ın AB'ye alınması durumunda işler karışabilir. Gelişmiş ülke borsalarındaki volatilitede tedirginlik yaratıyor. 
             Dışarıda da volatilite arttı
             Japonya hâlâ mali sistemindeki sorunları çözemedi, Fransa'da resesyon korkusu, Almanya'da büyümenin durması, ABD ekonomisinin yavaşlaması, şirket skandalları ve işsiz kalma korkusuyla tüketim eğiliminin yavaşlamasının etkisiyle dünya borsaları düşerken, gelişmekte olan ülke borsalarına benzer şekilde volatilitenin de arttığı görülüyor.
        Risk alabilene %100 reel getiri imkânı 
             Bu hafta borsa 8.500 - 9.300 aralığı bandında hareket edebilir. Irak tehdidine karşın risk alabilen yatırımcı bu seviyelerde orta ve uzun vadeli portföy oluşturabilir. Irak'taki gelişmeler yakından izlenmek koşuluyla temeli sağlam, borcu az, ihracatçı şirketlere yatırım yapılabilir. Uzun vadeli yatırımcı için 0.55 sent seviyelerinde pozisyon oluşturmak mantıklı. İMKB'nin uzun vadeli ortalaması 1.10 sent seviyesinden geçiyor. Buradan pozisyon açan yatırımcı, 1-2 yıl içinde İMKB 100 Endeksi'nin 1.10 sente gelmesi durumunda dolar bazında yüzde 100 reel getiri sağlayabilir. Artık dünyada böyle bir getiri hiçbir yerde yok. Risk alabilen yatırımcı seçime yaklaşıldıkça pozisyon alabilir. Ekim 15'ten sonra borsada bir haraket bekleyen uzmanların sayısı hiçte az değil. 
        Mali sektör hisselerine dikkat 
             Tasarruf Mevduatı Sigorta Fonu, Pamukbank için yatırımcıların inceleme yapma süresini 13 Aralık 2002, teklif verme süresini ise 20 Aralık 2002 tarihine kadar uzattı. Bu durum Yapı Kredi hisseleri üzerinde baskı yaratarak mali sektör hisselerini olumsuz yönde etkileyebilir. Ayrıca IMF'den beklenen 1.6 milyar dolarlık kredi diliminin bir yıl sonraya sarkma ihtimali piyasalarda gerginlik yaratan bir başka unsur. 
             Devlet Bakanı Masum Türker, TÜRMOB Genel Kurulu'nda yaptığı konuşmada, Kemal Derviş'in "Irak operasyonu nedeniyle Türkiye'nin ek finansman ihtiyacı doğar" sözlerini eleştirdi.
             Türker, "Ek finansman borç alma anlamına gelir ve bunun karşılığında faiz ödenmesi gerekir. Olası bir savaşta, Türkiye büyük zararlarla karşı karşıya kalacak. Hem birileri iş yapacak, hem zarar edeceksiniz, hem de faiz ödeyeceksiniz" dedi. Türker, "Yüzde 52'den, yüzde 80'e gelen ve yüzde 70'in altına düşmeye başlayan faiz düşecek mi? Eğer, yüzde 45 - 50 bandına faiz gelmeyecekse işte Irak'a müdahalenin faturası budur" diye konuştu.
             Türker, bazılarının Irak'a askeri harekattan yana olduğunu belirtti ve "Bunu istedikleri gibi yapabilmenin ve belli bir kazanç sağlamanın yolu Ecevit ve ekibinin olmadığı bir parlamentodur" diye konuştu.
             Dünyanın moda başkenti Paris, çarşamba gününden bu yana 2003 ilkbahar - yaz koleksiyonlarının havasını yaşıyor... Ama artık dünya moda sarayının bir de Türk erkânı var: Hüseyin Çağlayan. 
             Adını önce İngiltere ve Amerika'da duyuran Çağlayan, Paris'te yükselen yıldızını, başkentin gözde konser salonlarından 'Salla Gaveau'daki çılgın defilesiyle 'en iyiler' arasına yazdırdı. Karl Lagerfeld, Emmanuel Ungaro, Guy Laroche gibi moda devleri arasından sıyrılan Çağlayan'dan Fransız basını "zincirlerinden kurtuldu" diye söz etti.
             Giysiler şiddete karşı...
             Pek çok büyük modacının, dünya basını ve Fransız, İngiliz, Japon alıcılarla birlikte seyrettiği Hüseyin Çağlayan, defilesinin davetiyesine elinde tabanca tutan küçük bir kız fotoğrafı koymuştu... Koleksiyonunu oluşturan parçalarda da 'şiddete teslim olmuş insanlık' teması işleniyordu. 
             Müzisyenlerle birlikte sahneye çıkıp gitar 'çalar gibi yapan' Hüseyin Çağlan, Milliyet'e "İlkel insana dönüp o zamanlardaki halimizi canlandırmaya çalıştım. Müziğin de kıyafetlerle uyumsuz olmasını istedim. Ben de sahneye çıktım " dedi. 
             Fransız moda eleştirmenleri, "Hüseyin Çağlayan'ı beğenir ya da beğenmezsiniz, ama son yılların en özgün yaratıcılarından biri o" diyordu.
             FRANSIZ opera sanatçısı Emma Shapplin, geçen yıl İstanbul'a gelerek tanıtımını yaptığı Yapı Kredi Sanat Festivali 2002 kapsamında vereceği konseri, 'daha iyi performans' gerekçesi ile Temmuz ayından 11-12 Ekim'e erteledikten sonra, bu defa da Irak sorununu gerekçe göstererek iptal etti. Yapı Kredi Sanat Festivali yetkilileri de durumu bir ilanla duyurarak konsere bilet alanların ücretlerini Yapı Kredi Yayınları Galatasaray Kitabevi'nden hemen geri alabileceklerini açıkladı.
             İLANDA kısaca şöyle deniyordu: "Sanatçının menajeri Miles Copland, ABD'de çalışan ajansların temsil ettiği Avrupalı sanatçıların, 11 Eylül olayları nedeniyle başka ülkelere gitmeme kararı aldığını, Amerika'da konser anlaşması olan diğer ülkelerin sanatçılarına ABD'ye giriş vizesi verilmediğini' belirtti. Çok önceden sözleşmesi imzalanmış, sanatçının kendisi tarafından İstanbul'da duyurulmuş olan bu konserin, böyle ciddiyetsiz biçimde ertelenmesi-iptali karşısında, müzikseverlerden özür dileriz." 
             CHP'DEN Kocaeli Milletvekili adayı olan Sefa Sirmen, 6 aydır Esra Eron ile aşk yaşayan oğlu Mustafa Sirmen'i uyardı. Baba Sirmen, oğluna "Ben milletvekili adayıyım. Esra ile bu aralar medyada görünmeni istemiyorum" dedi. Mustafa Sirmen, bu kararın ardından babasına destek için Kocaeli'ne gitti.
             'Telefonla görüşüyoruz'
             SEVGİLİSİ Mustafa Sirmen'le böyle bir karar aldıklarını doğrulayan Esra Eron, "Daha çok telefonla görüşüyoruz ama arada sırada geliyor. Geldiği zaman da basının olmadığı yerlere gidiyoruz" dedi. 
             KANAL D'nin ilgiyle izlenen 'Koltuk' isimli yarışma programı, ününü yurtdışına taşıdı. Birleşik Arap Emirlikleri Kralı'nın oğlu ve aynı zamanda hem Abu Dabi Bilgi Bakanı hem de Abu Dabi TV'nin sahibi Şeyh Abdullah Bin Zayed, Türkiye'ye gelerek, kendisi için özel olarak çekilen 'Koltuk' yarışmasını izledi.
             SUNUCU Osmantan Erkır, ziyareti, "Yarışmanın formatını ve çekim aşamasını izlemek istediklerini belirtip randevu istediler" diyerek açıkladı. Erkır, ardından da 12 ülkede yayınlanan 'Koltuk' yarışmaları içinde en çok Türkiye'dekini kendilerine yakın gören Şeyh Zayed için, özel bir pilot program sunduklarını belirtti. 
             ZAYED'in korumaları ve onlarca polisle Kanal D'ye gelip özel hazırlanan pilot 'Koltuk' programını izlediğini söyleyen Erkır, sözlerini şöyle tamamladı: "Abu Dabi TV'de yayınlanacak Koltuk yarışmasında Türkiye'deki format ve aynı zamanda bizim çekim yaptığımız stüdyo kullanılacak." 
             SON dönemde hakkında çıkan aşk dedikoduları yüzünden gergin anlar yaşayan Çağla Şıkel, çareyi Yunan adaları'na gidip stres atmakta buldu. Yanına annesini de alan Şıkel, "Herkes beni zaten yanlış tanıyor, ne desem boş, inanılmaz derecede bunaldım. Kafamı dinleyeceğim" dedi. 
             Otomotiv Sanayicileri Derneği Genel Sekreteri Prof. Dr. Ercan Tezer, iç pazarda bu yıl 80 bin otomobil ve toplam 130 bin araç satılmasının beklendiğini kaydederek, "16 yıl geriden gidiyoruz" dedi. Tıkanıklığın aşılması için sorunların çözümlenmesinin gereğine değinen Tezer, alım gücünün düşmesi, otomobil üzerindeki yüzde 50'yi bulan vergiler ve siyasi belirsizliğin de baskı yarattığını söyledi. 
             Avustralya Açık Tenis Turnuvası, muhteşem bir çeyrek final karşılaşmasına sahne oldu. ABD'li Andy Roddick ile Faslı Younes El Aynaoui arasındaki maç tam 5 saat sürdü! Son set 2 saate yakın sürdü ve tenis tarihine rekor olarak geçti. Milliyet haberin spotunda ve haberde "en uzun tie - break seti" ve "en uzun tie - break" ifadesini kullanmıştı.
             Okurlar uyardılar: 
             Grand Slam tenis turnuvalarında beşinci setlerde tie-break yok. Zaten bu nedenle maç rekor süreye uzadı. Doğru ifade, "en uzun final seti" olmalıydı.
             20 Ocak tarihli Milliyet'in spor sayfalarında, Anadolu turu köşesinde yer alan bir haberde hata var mı? Dört okurumuza göre var. Sezai Uyardı başlıklı haber, Göztepe takımı teknik direktörünün ismini içeriyordu. Metinde yer alan isim, Mustafa Sezai'ydi. Okurlar doğru ismin Mustafa Fedai olduğunu anımsattılar.
             Oktay Sarıtop nazik bir dille kaleme aldığı eleştirisinde "Türkiye'nin en iyi gazetesi olan Milliyet'i her zaman takdir ettiğimi bilmenizi isterim" diyor. Sarıtop'un dikkatini, 22 Ocak tarihli Milliyet spor sayfasındaki Beşiktaşlı Zago ile ilgili haber çekmiş. 
             "Haberde Zago'nun İtalya'da üst üste iki yıl 'yılın futbolcusu' seçildiği yazılı. Benim bilgime ve araştırmalarıma göre böyle bir şey yok. Aydınlatır mısınız?" diye soruyor.
             Yorum: Zago'nun tercümanının verdiği bilgiye göre futbolcu, 1999 ve 2001 yıllarında Corriere dello Sport okurları arasında yapılan oylamayla Roma'nın o yılki en iyi oyuncusu seçilmiş.
             Yusuf Aydın'ın eleştiri notu: "Türkiye hükümeti KADEK'in PKK yerine kurulmuş bir terör örgütü olduğunu dünyaya kabul ettirmeye çalışırken Lice'de çıkan çatışma ile ilgili haberlerin Milliyet ve diğer basın organlarımız tarafından PKK ile yaşanan çatışma olarak lanse edilmesi kendimizde çelişkiye düşmemize neden olmuyor mu? Sonra AB'nin KADEK'i terör örgütü olarak kabul etmemesine kızmayalım. Önce biz terör örgütü olarak kabul edip doğru başlık atalım."
             Yorum: Haber 17 Ocak'ta birinci sayfadan Lice'de PKK ile Çatışma üstbaşlığı ile verilmiş. PKK Ateş Açtı başlığı ise içerde kullanılmış. Haberin yanındaki analizde KADEK sözcüğü geçiyor. 
             İsim değiştiren bir örgütün faaliyetleri ilerde de haber konusu olabileceğine göre, bu konuda bir tavır belirlemek önemli. Bence bundan böyle KADEK - PKK diye birlikte kullanmak bir çözüm olabilir.
             Konya'dan gelen habere göre, Merkez Karatay ilçesinde Eski Garaj mevkiinde 40 yıl öncesine kadar mezarlık olan bölgenin imara açılması ardından, buradaki evlerden birinin kömürlüğünde bulunan dört mezar, evliya Burhan Dede'ye ait olduğu gerekçesiyle koruma altına alınmıştı. 
             Mezarların yanına konan tuz ve çamurlu suyun yaraları iyileştirdiği iddiaları da yayılınca, "kömürlüğe" Türkiye'nin her yanından insan akmaya başlamıştı.
             Haber, 15 Ocak günkü Milliyet'te yer aldı.
             Gazi Üniversitesi öğretim görevlisi Yrd. Doç. Dr. Ayşe Canatan haberin yeterli araştırma yapılmadan hazırlandığını ve okuru yanılttığını düşünüyor.
             "Okudum ve üzüldüm" diyor, haberi kastederek. "Ben Burhan Dede'nin soyundan, torunlarından biriyim. 40 yaşındayım. O tekke, 1200'lü yıllardan kalmadır. 40 yıl önce bulunmuş değildir. Tekke ile ilgili olarak verilen bilgilerin çoğu yanlıştır. İçinde oturan kişi kuzenimin çocuğudur. Kendileriyle görüştüğümden edindiğim izlenim, gazeteciye verilen bilgilerle alakasız bir haberin yayımlanmış olduğudur. Orası sahipsiz bir yer değildir. Hele, gazetecinin öne sürdüğü gibi, 'bilinçsizce efsane haline getirilen' uyduruk bir türbe değildir. Bence yeterince değil, hiç araştırmadan haber yapılmış; okurlar yanıltılmıştır. Bu hatanın düzeltilmesini ve ailemizden özür dilenmesini talep ediyorum.
             Yorum: Haberi geçen Doğan Haber Ajansı (DHA) Konya muhabiri Mehmet Büyükarı, haberin doğru olduğunda ısrarlı. Haberin çıkması ardından Konya Kültür Müdürü Necip Mutlu, yaptıkları araştırmada mezarların kime ait olduğunun saptanamadığını belirtip okurun iddiasını yalanlıyor.
        
        
        
