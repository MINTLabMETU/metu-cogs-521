                       
        
        
                
             haber
                   
           İlaçların kullanımı için danışma hatlarının kurulması, bu yolla hastaların sorunlarının dinlemesi hükme bağlandı.
           Taksi şoförleri yolları çok iyi bilmek zorunda. Bir sokak adını dahi söylediğinizde "ne tarafa düşüyordu" sorusunu soran taksi şöforünü şikayet edip, ceza almasını sağlamanız mümkün.
           Halk otobüslerini kullanan özürlüler için özel merdivenler konulacak ve ikaz lambalarının yüksekliği ayarlanacak. 
           Süt üreticilerinin Türkiye'deki gibi "sütü sağıp, satma" anlayışı AB'de imkansız. Süt üretimi belli standartlara bağlı. Açık ya da ambalajlı olsa bile getirilen standartlar dışında satış yasak.
           Ses kirliliği kesinlikle yasak. Rahatsız olursanız komşusunuzu bir celsede evinden attırabilirsiniz.     
        DYP Şanlıurfa Milletvekili Fevzi Şıhanlıoğlu'nun öldürülmesiyle ilgili davada 2 yıl 9 ay 10 gün ağır hapis cezasına mahkum edilen MHP İçel eski Milletvekili Cahit Tekelioğlu, dün sabah otomobililyle seyir halindeyken durdurularak, gözaltına alınarak cezaevine konuldu. 
             TBMM Genel Kurulu'nda 31 Ocak 2001'de çıkan kavgada, Tekelioğlu'nun da aralarında bulunduğu bazı milletvekilleri Şıhanlıoğlu'nu darp etti. Kalp krizi geçiren Şıhanlıoğlu'nun ölümü üzerine açılan davada mahkeme, Tekelioğlu'nu, "istemeden ölüme sebebiyet verdiği gerekçesiyle" 2 yıl 9 ay 10 gün ağır hapis cezasına mahkum etti. Cezasını 24 Ekim 2002'de onanan Tekelioğlu, milletvekili olduğundan cezaevine konulmadı. 3 Kasım'da MHP'den aday gösterilmeyen Tekelioğlu, dokunulmazlığının kalkmasının ardından dün sabah Ankara Merkez Kapalı Cezaevi'ne konuldu. 
             Cumhurbaşkanı Ahmet Necdet Sezer, kamuoyunda mali milat olarak bilinen düzenlemenin özünü oluşturan "nereden buldun" sorusunu ortadan kaldıran düzenlemeleri veto etti.
             Sezer, Meclis'te 19 Aralık'ta kabul edilen ve kendisine 20 Aralık'ta gönderilen 4775 sayılı "Gelir Vergisi Kanunu, Vergi Usul Kanunu, Kurumlar Vergisi Kanunu, Veraset ve intikal Vergisi Kanunu, 4306 sayılı Kanun, 4481 sayılı Kanun ve 4562 sayılı Kanunda Değişiklik Yapılması Hakkında Kanun"u, çerçeve 1 - 9. maddelerinin bir daha görüşülmesi için Meclis'e geri gönderdi.
             Temizel'in yasasını savundu
             Söz konusu maddeler, mali milat yasası olarak bilinen 4369 sayılı kanundan önceki sisteme dönülmesini öngörüyordu. Zekeriya Temizel'in Maliye Bakanlığı döneminde çıkartılan 4369 sayılı kanunda kaynağı ne olursa olsun her tür kazanç ve iratlar gelir tanımı içine alınmış ve kişinin satınalma gücünü artıran her türlü değer vergiye tabi kılınmıştı. Mükelleflere kayıtdışı kazançlarını kayda almaları için 30.9.1998'e kadar süre tanınmış, bu tarihten sonra kayda alınmayan her tür kazanç için "nereden buldun" sorusu gündeme gelmişti.
             Ancak yasa yürürlüğe girmeden 2002 sonuna ertelenmişti. Yani 1 Ocak 2003'te "nereden buldun"un yürürlüğe girmesi gerekiyordu. AKP hükümeti 19 Aralık'ta Meclis'ten geçirdiği 4775 sayılı yasada gelirin tanımında 4369 sayılı kanundan önceki duruma dönülmesini öngörerek, "nereden buldun" sorusunu ortadan kaldırdı. 4775 sayılı kanunun ilk yedi maddesinden gelir; ticari, serbest meslek, zirai kazançları, ücret, gayrimenkul ve menkul sermaye iratları olarak sıralandı. Bunların dışında kalanlar da değer artış kazançları ve arizi kazanç olarak sınıflandırıldı. Değer artışı ve arizi kazançlar da ayrı ayrı tamınlandı. Sezer veto gerekçesinde, "Sair kazanç ve iratlar, ilk bakışta önceki altı gruba girmeyen gelirlerin bu grupta vergilendirileceği izlenimini veriyorsa da, bu gruba giren gelirlerin de ayrı ayrı gösterilmiş olması bu izlenimi doğru kılmamaktadır" dedi.
             'Nereden buldun' denilebilir
             CHP Grup Başkanvekili Mustafa Özyürek, perşembe gününden itibaren vergi denetmenlerinin 'nereden buldun?' sorusunu sorabileceğini söyledi. AKP iktidarının yasayı TBMM'de kısa sürede ele alarak aynen Köşk'e gönderebileceğini, Cumhurbaşkanı'nın da Anayasa Mahkemesi'ne başvurma hakkı olduğunu belirtti.
        Sezer'den karapara ve kayıtdışı uyarısı
             Sezer, veto gerekçelerinde Temizel döneminde çıkartılan 4369 sayılı yasayı savunarak, bu düzenlemenin tüm vergi mükelleflerinin ve mükelleflerin tüm işlemlerinin belge, kayıt düzenine alınmasını amaçladığını vurguladı. Sezer şöyle dedi:
        o   "Durum böyle olunca bunu sağlayan düzenlemelerin yürürlükten kaldırılmasının, yani kayıtdışılığı önleyemeyen, tersine buna yol açan bir sistemin yeniden yürürlüğe konulmasının en azından kayıtdışılığı özendirmek anlamına geldiği açıktır."
        o   "Vergi Usul Yasası'nın 30. maddesinin ikinci fıkrasının 7. bendinin yürürlükten kaldırılması ve Gelir Vergisi Yasası'nda eski düzenlemelere, bu kez oto - kontrol ve güvenlik düzenekleri de olmaksızın geri dönülmesi, esasen eski düzenlemelerin sonucu olan kayıtdışılığı daha da özendireceğinden, gerçek kişilerin gelirlerinin büyük bölümü, şimdi olduğu gibi, vergilendirilmemiş kazanç olarak kalacaktır. Bu durumun karapara ile savaşımda olumsuz etki yaratacağı açıktır.
        o   "Vergi mükelleflerinin yaklaşık yarısının kayıtdışı olması sonucu, kamu hizmetinin finansman gereksiniminin büyük bölümünü kayıtlı ve dürüst vergi mükellefler üstlenmek zorunda kaldı. Bu durum Anayasa'nın vergide eşitlik, vergi yükünün adaletli ve dengeli dağılımı ilkeleriyle bağdaşmıyor.ö     
        Özel İşlem ve İletişim vergileri de durdu, günlük kayıp 3.5 trilyon lira
             SEÇKİN ÜREY Ankara
             Sezer 4775 sayılı kanunun dokuz maddesinin yeniden gözden geçirilmesini istemekle birlikte, Özel İşlem ve iletişim vergilerinin 2003'te uygulanmasını öngören maddeleri de dahil tamamını Meclis'e iade etti. Özel İşlem ve İletişim vergileri de durmuş oldu. Maliye yetkilileri bu nedenle günlük 3.5 trilyon lira kayıp olacağını belirtti. Hükümet, yasayı yeniden Meclis'ten geçirse bile bu iki vergi yasanın yürürlüğe girdiği tarihten itibaren işlemeye başlayacak.
             Vergi beyannameleri, SSK sigorta prim bildirgeleri, spor toto, loto ve sayısal loto ile at yarışları, silah taşıma ruhsatları, uçak biletleri, tapu işlemleri ve cep telefonu aboneliği sırasında vatandaşlardan 60 bin lira ile 60 milyon lira arasında Özel İşlem Vergisi alınıyordu.
        Hazine'nin olağanüstü genel kurula çağırdığı Türk Telekom'da yönetim tamamen değişti. İstanbul Sanayi Odası Meclis Başkanı Hüsamettin Kavi'nin yanı sıra, 57. Hükümet döneminde, MHP'li Ulaştırma Bakanlığı ile anlaşamadığı için Aycell Genel Müdürlüğü görevinden alınan Mehmet Ekinalan da yönetime girdi. Yeni yönetimdeki diğer bir isim de AKP milletvekili adayı Doğan Kubat oldu.
             Danışmanlar denetimde
             Mehmet Ekinalan, ABD'de çalıştığı şirketten özel olarak çağrılarak, kurumun GSM şirketi Aycell'in başına getirilmişti. Ancak daha sonra Aycell'in önünün kesildiğini, finansman sağlanmadığı ve özellikle de MHP'li lise mezunlarının kadrolara doldurulduğunu ileri süren Ekinalan, MHP'li Ulaştırma Bakanı Oktay Vural tarafından görevden alınmıştı. Ekinalan, "Çağırdılar geldim. İşbaşı yapıp, ne yapacağımıza karar vereceğiz" dedi.
             Telekom'un yönetim kurulu şu isimlerden oluştu: Mehmet Ekinalan: Aycell eski Genel Müdürü. Hüsamettin Kavi: İSO Meclis Başkanı. Feridun Bilgin: Teşvik Uyguluma Genel Müdürlüğü'nde şube müdürü. Hamit Boztaş: Emekli Albay, (TÜBİTAK'da çalışıyor.) Metin Arslan: Haccettepe'de öğretim görevlisi Erdem Başçı: Bilkent'te öğretim üyesi Doğan Kubat: AKP eski İstanbul İl Başkan Yardımcısı, aynı zamanda AKP'nin İstanbul 3'üncü bölge 22'nci sıradan milletvekili adayıydı. Cahit Paksoy: Turktel Genel Müdürü Erkan Akdemir: bir ara Telekomünikasyon Kurulu üyesiydi, süresi dolunca DPT'deki görevine döndü.
             T. Telekom'un denetim kuruluna da bakan danışmanları damga vurdu. Ulaştırma Bakanı Binali Yaldırım'ın danışmanı İbrahim Şahin, Başbakan Yardımcısı Abdüllatif Şener'in danışmanı Kenan Işık ve Devlet Bakanı Ali Babacan'ın danışmanı Burhanettin Aktaş denetim kurulu üyeliğine getirildi.
        Kavi'ye teklifi Babacan yaptı
             Kamu - özel sektör işbirliğinin zorunlu olduğunu söyleyen İstanbul Sanayi Odası Meclis Başkanı Hüsamettin Kavi, 
             "Bugüne kadar kamunun özel sektörün deneyiminden yararlanması gerektiğini her zaman ifade ettik" dedi. 
             Özel sektörün deneyimini dikkate alarak daha başarılı olunacağına inandıklarını belirten Kavi, "Özelleştirmede neyi başarıp neyi başaramadığımız ortada. Devlet Bakanı Ali Babacan'dan bu yönde bir teklif geldi. Özelleştirme sürecinde deneyimlerimizi aktarmak için görevi kabul ettik. Kenarda kalıp, seyirci olmak temel söylemlerimize ters düşerdi. Yeni görevimizde yararlı olabilirsek temel anlayışımıza ters düşmeyiz" diye konuştu.
             Doğan Holding'de Haziran 1999'dan bu yana Genel Koordinatör'lük (CEO) görevini üstlenen İmre Barmanbek, bayrağı bugünden itibaren Tufan Darbaz'a devrediyor. Tufan Darbaz, Haziran 2001'den bu yana Doğan Holding'de Genel Koordinatör Yardımcılığı görevini yürütüyordu.
             Doğan Holding Yönetim Kurulu Başkanı Aydın Doğan konuyla ilgili yayımladığı mesajda şunları söyledi:
             "1 Mayıs 2002 tarihinde, 1 Ocak 2003 tarihi itibariyle Doğan Grubu'nda bir devir teslim gerçekleşeceğini ve Tufan Darbaz'ın, İmre Barmanbek'ten Genel Koordinatörlük görevini devralacağını duyurmuştuk. Kuruluşların hayatında bayrak değişimi gerekli ve kaçınılmazdır. Kuruluşumuza uzun yıllar emek vermiş İmre Barmanbek de yıllardır başarıyla taşıdığı bu bayrağı bugün itibariyle Tufan Darbaz'a devrediyor. Barmanbek'i Yönetim Kurulu Başkan Vekilliği'ne uğurlarken, kendisine hizmetleri için teşekkür ediyor ve yeni görevinde başarılar diliyorum."
             Aydın Doğan açıklamasında, "Grubumuzun, sadece Türkiye'nin değil, aynı zamanda da dünyanın en iyi kuruluşları arasına girmesi için çalışacak ve ilkeli yönetim anlayışımızı devam ettirecek olan Darbaz'a yeni görevinde başarılar diliyorum" dedi.
        Türkiye'de tasarruf sahiplerinin bilinç düzeyi yükseldikçe yatırım fonları sektörüne olan ilgi de her yıl katlanarak büyüyor. Daha 5 yıl önce 1 milyar dolar seviyesindeki büyüklüğü ile emekleme dönemini yaşayan yatırım fonları sektörü 2002 yılı sonu itibariyle 6 milyar dolar büyüklüğe ulaştı. Arada geçen dönemde iki büyük ekonomik kriz yaşandığını da unutmamak gerekiyor. 
             Yatırım fonları sektöründe A tipi yatırım fonlarının toplam içerisindeki ağırlığı yaklaşık yüzde 5 seviyesinde. Geri kalan yüzde 95'lik kısım ise B tipi yatırım fonlarından oluşuyor. B tipi likit fonlar büyüklük itibariyle sektörün liderliğini yapıyor. B tipi tahvil bono fonları ise sağladığı yüksek getiri performansına paralel, büyüklüğünü yıllık bazda en fazla arttıran yatırım fonu türü oldu.
             Büyümenin kaynakları
             Geçen yıl sonu itibariyle 3,5 milyar dolar sınırında seyreden fon piyasası büyüklüğü 2002 yılında yüzde 70'in üzerinde bir reel büyüme gösterdi ve 6 milyar dolara ulaştı. Büyümede rol oynayan unsurlardan birisi yatırım fonlarının dolar kuru artışının üzerinde getiri sağlamaları ve dolayısıyla, kendi iç değerlenmeleriydi. 
             Dolar kurunun yaklaşık yüzde 15 artış gösterdiği bir dönemde yatırım fonlarının büyük kısmını oluşturan B tipi yatırım fonları yüzde 47 seviyesinde bir getiri sağladı. Yüzde 70'lik reel büyümenin yaklaşık yüzde 30'luk kısmının fonların iç değerlenmesinden kaynaklandığı söylenebilir. Bunun yanında, yeni yatırımcı girişleri de reel büyüme oranına büyük katkı yaptı. Bu unsurun reel büyümeye katkısının ise yaklaşık yüzde 40 seviyesinde olduğu hesaplanıyor. 
        Dolarda son gün atağı 
             Yılın son gününde atağa geçen dolar bankalararası piyasada önceki günü göre 12 bin lira birden yükseldi. MBönin resmi kurlarıyla yıla 1 milyon 446 bin lira seviyesinden başlayan dolardaki yıllık artış ise yüzde 13,3 oldu. Önceki günü bankalararası piyasada 1 milyon 643 bin liradan kapatan dolar, dün valörlü işlemlerde 1 milyon 655 "den kapandı. Ancak daha sonra gelen taleple dolar gün içinde yaklaşık 25 bin lira yükseldi. Dolar, perşembe valörlü işlemlerde 1 milyon 663 bin seviyesine kadar yükseldi. Açık pozisyonu diğerlerine göre yüksek olan oyuncuların son iki gündür dolar üzerinde baskı yarattığı gözleniyordu. Dolardaki yükselişte yıl sonu bilanço hareketlerinin bitmiş olması ve Cumhurbaşkanının mali miladın kaldırılmasını içeren yasayı veto etmesinin yarattığı tedirginlikte etkili oldu.. Faizde de yılın son günü bir puana yakın yükseliş gerçekleşti. 3 Aralık 2002 vadeli bononun faizi gün içinde 55,72 seviyesinden kapandı. Yıla 13.783 seviyesinden başlayan İMKB'de yılı yüzde 24,76ölık kayıpla 10,369 seviyesinden kapattı. 
        500 bin yeni yatırımcı 
             2001 sonu itibariyle 1 milyon kişinin altındaki yatırım fonu sahibi sayısı 2002 sonuna gelindiğinde yaklaşık 1,5 milyon kişiye ulaşmış durumda. Bilinçlenen ve yatırım fonlarının sağladığı avantajların farkına varan tasarruf sahibinin yatırım fonlarına olan ilgisi oldukça yoğunlaştı. Yatırımcıların volatilitenin ve riskin yüksek olduğu 2002 yılında, güvenli liman olan yatırım fonlarını tercih ettikleri görülüyor.
             2002'nin son zammı doğalgaza yapıldı. Enerji Piyasası Denetleme Kurulu'nun (EPDK), dün doğalgaz fiyatlarına yüzde 3.3 zam yapıldığı açıkladı. Sanayide kullanılan doğalgaza zam ise yüzde 2 olarak belirlendi. 
             EPDK'nın açıklamasına göre 1 Ocak'tan (bugün) geçerli olmak üzere dağıtım faaliyetinde bulunan şirketlerin doğalgaz perakende satış fiyatı üst sınırı yüzde 3.3 artırılarak, 327 bin 891 lira olarak belirlendi. Bu miktarın üzerine yüzde 18 oranında KDV ve eski Akaryakıt Tüketim Vergisi yerine konulan Özel Tüketim Vergisi eklendiğinde doğalgazın 1 metreküpü 386 bin 911 liradan satılacak. Zam öncesi bu fiyat 374 bin 559 liraydı. 
             EPDK yetkilileri, kasım ayında yaklaşık 4.5'lik bir indirim yapıldığını hatırlatarak "Kurul toplanarak her ay sonunda olduğu gibi döviz piyasalarını ve konjonktürü değerlendirerek yüzde 3.3 zam yapma kararı aldı" dediler. 
             'Ucuzluk bekliyorduk'
             İGDAŞ Genel Müdürü Süreyya Polat, bu zammın İGDAŞ faturalarına yansıyacağını, artıştan dolayı üzgün olduğunu belirtti. Fiyatlarda düşüş beklediklerini belirten Polat, yapılan zamla birlikte doğalgaz fiyatının metreküp başına 12 bin 355 lira zamlandığını belirtti. Polat, "Biz anlaşmalarımız çerçevesinde BOTAŞ'dan 2002 yılı için asgari 2.6 milyar metreküp doğalgaz almak zorundayız. Almazsak da parasını ödüyoruz. Bu da fiyatları etkileyen önemli etkenlerden birisi" diye konuştu. 
        Yazın öde, kışın ısın
             İGDAŞ Genel Müdürü Süreyya Polat, doğalgaz abonelerine, faturalarının yükünü 12 aya yayma olanağı getireceklerini söyledi. Polat, şöyle dedi: "Biz önümüzdeki aydan itibaren abonelerin doğalgaz faturalarını 12 aya eşit taksitler biçiminde yapmayı planlıyoruz ve bunu bir proje olarak hazırlıyoruz" dedi. Böylece faturanın yükünün hafifleyeceğini kaydeden Polat, devletin de doğalgaz üzerinden alınan vergiyi aşağıya çekmesi gerektiğini kaydetti. Doğalgazın Türkiye'de kullanılmaya başlandığı senelerde alınan KDV miktarının yüzde 7 - 8 dolayında olduğunu kayededen Polat, "Şu anda bu rakam yüzde 17'ye varmıştır. Ben bir gece belki aç yatabilirim ama soğukta yatamam. Vergi oranı yüzde 10 oranında aşağıya çekilmelidir. Bu da fiyatları aynı oranda ucuzlatacaktır" dedi. 
             Türkiye'nin dördüncü cep operatörü Aycell'in mali durumundaki kötüleşme Yüksek Denetleme Kurulu'nun (YDK) raporlarına yansıdı. Kurumun TBMM'ye sunduğu rapora göre Aycell, 123 trilyon lira zarar etti. YDK'nın hazırladığı 2001 yılı raporuna göre, Aycell'in büyük zararında 'pazara geç girmesi, siyasi otoritece verilen GSM pazarına giriş izninin rekabetin en yoğun yaşandığı ve ülke ekonomisi büyüme hızının gerilediği bir döneme isabet etmesi' belirleyici oldu.
             Aycell'in Ekim 2002 tarihi itibariyle ancak 253 bin 160 aboneye ulaştığı kaydedilen raporda, şirketin 15 Aralık 2001'den bu tarihe kadar Turkcell'in 14.2 milyon, Telsim'in 6 milyon, Aria'ın 1.1 milyon adet abone sayısına eriştiği ve bu durumun Aycell'in pazarda pay alabilmesini son derece zorlaştırması olarak açıklandı.
        
        
        
