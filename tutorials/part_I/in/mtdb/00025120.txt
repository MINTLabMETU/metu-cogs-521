                           
             Siyasi İdeoloji Olarak İslamcılığın Doğuşu
             Mümtaz'er Türköne
               	
                Araştırma-İnceleme
                   
        Şimdi tekrar Yeni Osmanlıların şer'î hukuku devletin ve toplumun bütün sahalarına hâkim kılma taleplerine dönelim. İlk göze çarpan husus, İslâm hukuku geleneğinde fiili olarak böyle bir talebin bulunmayışıdır. Yeni Osmanlılar, İslâm hukukunun fiili olarak boş bıraktığı sahalarda da şer'i hukukun uygulanmasını talep etmektedirler. İkinci olarak Yeni Osmanlılar İslâm hukukunda mevcut olmayan bir sistematik ile İslâm hukukuna bakmaktadırlar. Anayasa hukuku, ceza hukuku ( ukubet ceza hukuku ile tam örtüşmez ) gibi sınıflandırmalar İslâm hukukunda yoktur. Yeni Osmanlıların  bu sınıflandırmayı Batı'dan aldıkları ve İslâm hukukuna bu gözle baktıkları açıktır. Geleneksel İslâm hukuku çerçevesinde bakılırsa Tanzimat'ın laik kanunlaştırma çabalarına şer'i açıdan bir itirazın yapılamaması   gerekir. Zira bu sahalar zaten devlet tarafından düzenlenmektedir. Yeni Osmanlıların bu itirazlarını da mevcut şeriat anlayışı çerçevesinde temellendirmeleri zordur.
        Sonuç şudur: Yeni Osmanlılar içinden çıktıkları geleneğin tabiî mecrası içinde düşünce geliştirmemektedirler. Yaptıkları Batı düşüncesi ile diyaloga girmek, Batı düşüncesinin problemlerini kendi dünyalarına aktarmak ve kendi dünya görüşleri içinden çözüm bulmaya çalışmaktır. Bu şekliyle Yeni Osmanlı düşüncesini ve bütün modernist İslâmı , Yunan düşüncesinin taarruzuna uğrayan Ortaçağ Müslümanlarının düşünce dünyasına benzetebiliriz. Şaşırtıcı olan, akıl ve nakil arasında o dönemde ortaya çıkan çatışmaların ve yeni sentezleme çabalarının, bir sefer Batı ile diyaloga giren Yeni Osmanlılarda tekerrür etmesidir. Ancak iki farkla: Ortaçağ İslâm düşünürleri içselleştirdikleri Yunan felsefesinin sorunsalları çerçevesinde kendi kültür dünyalarının bütünlüğü içinde kendi aralarında diyaloga girdiler. Bu durum farklı ekollerin tartışmaları ve ortaya çıkan yeni sentezler şeklinde kendini gösterir. Yeni Osmanlılar ise dışlarında, fiziki olarak ayrı bir dünya ile diyaloga girdiler ve tek taraflı bir sentezlemeye giriştiler. İkinci olarak Yeni Osmanlıların gündelik politik fırtınalar arasında gölgelenen düşünceleri çoğu zaman tıkız kalmaktadır. Ortaçağ İslâmının derinliği ve şümulü onlarda yoktur. Ancak yine de sorunsalları birbirine benzemektedir. Bunu, küllenmiş tartışmaları, tek yanlı evrensel bir hakikat gibi yeniden yorumlamalarında görüyoruz. Bunların başında, Ortaçağ İslâmının hararetli tartışma konusu "Akıl ve nakil" meselesinin, Yeni Osmanlılar tarafından yeniden diriltilmesi gelmektedir. Yeni Osmanlılar, şer'i hukuku savunurken akıl ve nakil özdeşliğini yeniden ispatlamaya çalışmışlardır. Bu çaba hukukun kaynağı ile ilgili spekülasyonlarında ister istemez su yüzüne çıkmaktadır. 
        2. Akıl ve Nakil Özdeşliği
        İslâmın erken tartışmalarından biri nakil (vahiy) karşısında aklın durumudur. Teşekkül eden ilk ekollerden Mu'tezile, aklın vahiyle birlikte hakikatin aynı ölçüde kaynağı olduğunu iddia etmiştir. Daha sonraları bu iddia aklın Allah kelâmıyla aynı düzeye  yerleştirilmesine  varmıştır. 85 İslâm'da  felsefe  hareketi Mu'tezile kelâmının bir ürünü olarak ortaya çıkmıştır. Yunan kaynaklı fikirlerle sistemini oluşturan İslâm Felsefesi, Allah'ın iradesi kavramı yanına, Allah'ın rasyonel nizamı kavramını koymuştur. Kelamcılar İslam filozoflarının kullandığı "akli"  metotların  birçoğunu alıp sistemlerine dahil etmelerine rağmen, sonuçta, akıl karşısında naklin belirleyiciliğini yeniden kuvvetlendirmişlerdir. Ortaçağ sünni sentezi, aklı naklin sınırlan içine sokan kalıcı bir sistem geliştirmiştir.
        Yeni Osmanlıların yaşadığı devirde Sünni İslam'ın bu sentezi hakimdir. Ancak Batı'nın akıl çağının yansıması olarak, terakki sloganlarının belirlediği düşünce ortamında bazı kıpırdanmalar da yaşanmaktadır. Cevdet Paşa'ya göre tarihin akışı Tanrının 
        85 Fazlur Rahman, a.g.e., s. 112.
        iradesine bağlıdır. Ancak "irade-i ilahiye esrarına nüfuz etmek kaabil olmayan bir ilk sebep, bir "illet-i ula"dır. Ama tarihi hadiseler belli bir nizam ve teselsül, yani muayyeniyet içerisinde gelişir. Adet-i ilahiye, bütün olayları tabi sebeplere rabt ve isnad etmek üzere caridir."86 Burada söz konusu edilen, tabiat, kanunları ile Tanrının iradesinin özde aynı olmasıdır. Bu görüş deistik felsefelere ve Eski Yunan'da Stoacılara (Revakiler) kadar geri götürülebilir. Aynı şekilde Tunuslu Hayreddin Paşa adaletin hakim olduğu toplumlarda zenginliğin, zulmün olduğu toplumlarda fakirliğin çoğalmasını "adetullah" olarak tanımlarken 87 Cevdet Paşa ile aynı şeyleri söylemektedir. Burada söz konusu edilen, toplum içinde carî olan "kanun"larla, Tanrı 'nın iradesi arasındaki özdeşliktir. Böylece, özdeşlik, "Tanrı iradesi" ile insanın akıl yoluyla keşfedeceği sosyal kanunların ayniyetine, netice olarak "akıl" ve "vahiy"in temelde aynı gerçeği ifade ettiğine uzanmaktadır. Şimdi, Yeni Osmanlıların şer'i hukukun üstünlüğünü savunurken dayandıkları "akıl-nakil" özdeşliğine geçebiliriz. 
        Namık Kemal, başlığı yine bir Kur'an ayeti olan bir yazısında şunları söyler: "Adaletin ahkam-ı esasiyesi nakil ve akılda, ve her zaman ve mahalde müttehiddir." Kemal, bu hükümden yola çıkarak, Avrupa'da akıl ürünü olan kanunlarla şeriatin va'z ettigi hukuki kuralların özde benzer olduğunu ileri sürer: "Avrupa ukalası nizamat-ı mevcudelerinin usulünü hassa-i akl ile tabiatın kavaid-i külliyesinden ve fürunu o kavaidin münasebat-ı medeniye ve icabat-ı zamaneye tatbikatından istihraç eyledikleri gibi İslam uleması dahi fıkhı o yolda tedvin etmiş ve fakat kavaid-i tabiiye, evamir-i ilahiye ve ehadis-i nebeviyede münderiç bulunduğu için istikraat-ı hikemiyeye  mecbur olmaksızın onlardan istinbat-ı usül etmişlerdir. Hatta, muteberattan bir fetva kitabı ele alınsa da siyasiyat cihetleri en muntazam bir devletin kanununa tatbik olunsa, değil yalnız usul-i teşrii, kaide-i tedvini bile ayniyle birbirine mutabık bulunur...." Bunun yanında, şer'i hukukun diğerlerinden . 
        86   Ümit Meriç, Cevdet Paşa'nın Cemiyet ve  Devlet Görüşü, İstanbul, 1975, s. 18.
        87 Hayreddin Paşa, Akvemül Mesalik...s. 18
        üstün bir tarafı vardır: İlahi otoriteye dayandığı için maddi ve manevi olarak halkın itaatini daha kolay temin eder.
        Hukukun "akılda ve nakilde" birliği tezi, İslam felsefesinden ve 18. asır Batı düşüncesinde yaygın olan "Tabii hukuk" doktrininden iktibas edilmektedir."Tabii hukuk" bahsine geçmeden önce Ali Suavi'nin aynı istikamette geliştirdiği düşünceleri üzerinde duralım. Suavi'nin vardığı nokta, Kemal'inkiyle aynıdır.
        Ali Suavi'nin Ulüm'da yayımlanan "İlmi Usul-i Fıkıh" başlıklı yazısının gayesi İslam teşrii faaliyetlerinde aklın ön plana çıkarılmasıdır. 88 Yazının dikkati çeken tarafı hakim sünni doktrinden, batı düşüncesi ve kurumlan ile diyaloga girerek neticeler çıkarılmasıdır. Suavi "İlmi Usul-i hukuk"un kaynağını sorar: Bu kaynak "hüsn ü kubh"dur. Gerçekten de İslam hukuku Tanrının istediği ve hoş gördüğü davranışlarla, yasakladığı ve çirkin gördüğü davranışları belirlemeye çalışır. Suavi bundan sonra Avrupa'da "hüsn ü kubh"un kaynağının akli, İslam hukukunda da şer'i olduğunu belirtir. Suavi, görüldüğü gibi, İslam hukukunun temel kategorisini Avrupa hukukuna taşıyor ve bu kategorinin Avrupa'da akılla belirlendiğini söylüyor. Avrupa hukukunun,  yani laik hukukun kaynağında böyle bir kategorinin bulunmayacağını biliyoruz. Ancak Suavi bu tespitinden sonra muhakemesini sürdürür. Avrupalıların gelişmesi ve ilerlemesi "hüsn ü kubh"un akli olmasındandır. O zaman "bu usul ile usul-i İslâmiyeyi cem" etmek gerekir. Bu nasıl mümkün olacaktır, diye soran Suavi Mu'tezile, Şafii ve Hanefi gibi farklı ekolleri araştırdığını ve sorunu hallettiğini söyler. İslamda bir kısım "husn ü kubh" şer'idir: Namazın kaç rekat kılınacağı gibi, bazıları da aklidir. O zaman akli olan "hüsn ü kubh" ile yola çıkarak "Avrupalıların ilm-i usul-i hukuku ile usul-i İslâmiyeyi cem'de bir müşkül yoktur." Şer'i olan "hüsn ü kubh" itikadî konulara inhisar ettiğinden bir mesele çıkmayacaktır. Suavi bu tevili yaparken klasik hukukçuların tartışmalı usullerini, "rey ve istihsan"ı 
        88 Ali Suavi, "Ilm-i Usul-i Fıkh", ulum, s. 1065 vd. İslâm teşrii faaliyetlerinde Suavi'nin aklı ön plana çıkarma çabası, yanlış olarak Suavi'nin laikliği olarak yorumlanmıştır .. 
        güçlü kaynaklar olarak zikreder. 89 Halbuki klasik dönemin tartışmalarında, "hüsn ü kubh"un akılla bilinip bilinmeyeceği önemli bir yer tutmaktadır. Sünni fakihlerin çoğu, bu tartışmalarda aklı tek başına bir kaynak olarak kabul etmemişlerdir. Yalnız Mu'tezile "hüsn ü kubh"un akılla belirlenebileceğini kabul eder. 90
        Suavi'nin bu yazısı, tek başına, geleneksel İslam'ın bir ideolojiye dönüşmesi süreci hakkında aydınlatıcı bir tablo ortaya çıkarıyor. Önce bir kabul: Avrupa gelişmiş ve ilerlemiştir; bu ileriliğin esaslı âmillerinden birisi, Avrupalıların "akıl" yoluyla geliştirdikleri düzenlemeler (hukuk kuralları)dır. İslamiyetin  koyduğu sınırlar içinde kalarak, akıl yoluyla geliştirilmiş bir sosyal düzen ve dolayısıyla Avrupa'nın ileriliği nasıl ele geçirilebilir? Suavi'nin cümlesiyle bunun cevabı şudur: " (Avrupanın) usülü ile usu1-i İslâmiyeyi cem etmek".Biz buna, "Batı düşüncesiyle İslamın, bir sentezini yapmak" demiştik.
        Bunu yapmak için Batı düşüncesi seçmeci bir tavırla ayıklanır, işe yarar görünenler aktarılır. Bu yazıda Hobbes'den ve Montesquieu'dan iktibaslar vardır. Aynı şekilde İslam düşüncesi de elverişli deliller bulunana kadar elemeden geçirilir. Suavi, Klasik İslam'ın işe yarar görünen bütün kaynaklarını kullanmaktadır: Hanefi, Şafıi, Mu'tezile "aklı" ön plana çıkarabilecek görüşleriyle, delil olarak öne sürülür.
        Aynı şekilde İslam felsefesine de müracaat edilir. Sonuçta ortaya çıkan, aklı ön plana çıkaran bir "cem" yani sentezdir. İşaret etmeden geçemeyeceğimiz nokta, bu sentezleme çabalarının "ilk" denemeler olmasıdır.
        Yeni Osmanlılar'ın Batı düşüncesine seçmeci bir tavırla yaklaşmaları ve işe yarar gördüklerini iktibas etmeleri konusunda en çarpıcı örnek, 19. asır Avrupa'sında tedavülden kalkmış olan "Tabii Hukuk" doktrinine dört elle sarılmalarıdır.
        89   a.g.m.
        90   a.g.m.
        3. Tabii Hukuk
        Yeni Osmanlıların söz birliği  etmişçesine , şer'î hukuku akla  uygunluğunu ispatlamak için başvurdukları "tabii hukuk" kavramlaştırmaları üzerinde duracağız. Tabiî hukuk doktrini Yeni  Osmanlıların Batı düşüncesiyle girdikleri diyalogda, İslam'ı , çağın yeni paradigmaları ile sentezleme çabalarının önemli bir  bağlantı unsuru olarak karşımıza çıkmaktadır.
        Namık Kemâl; şer'i hukukun üstünlüğünü savunurken sık sık şu iddiayı tekrarlar: "Şeriat... usulü ayat ve ehadiste mevcut olan hukuk-ı tabüyeden bi'listinbat çıkmıştır."91  Biraz son bu iddianın Sünnî doktrine aykırılığı üzerinde duracağız. Ancak  Namık Kemal'in amacı, bu iddianın geçmişteki sahipleri olan  İslam filozoflarından farklıdır. Kemal, Batı hukuk düzenin üstünlüğüne karşı, şer'i hukuku yeniden meşrülaştırmaya çalışmaktadır. Bir başka yazıda, İnsanların bir arada yaşamasını temin için bir "rişte-i rabıta va'zına" ihtiyaç duyulduğun bu rabıtanın "şer'" olduğunu belirten Kemal, bunun teferruatının  "icma-i ümmetle" tayin olunduğunu, ama esasının "hukuk-ı tabiiyeye  isnad olunduğunu" söyler. "Bizde o hukuk-ı tabiiye ki ayn-ı adl-i ilahidir ki Kur'an-ı Kerim tayin etmiştir."92
        "Hukuk-ı tabiiye"yi  "tabii haklar"  şeklinde kullanan Ali Suavi'nin daha önce bahsettiğimiz "İlm-i Usül-i Hukuk" başlıklı  makalesindeki tanımı ise şöyledir: "Hukuk-ı tabiiye ...ihtiraat-ı beşeriyeden  olmayıp, mahazâ indallah akl-ı beşerde ve her mukaveleden evvel mevcud olan hak ve selahiyetler demek." Bu hukukun icat eseri olmadığını, "İlm-i ilahiyat"ın meselesi olduğunu belirten Suavi, Hobbes'un  tabi hukuk  nazariyesine de itiraz eder: Hukuk-ı tabiiye "ne Hobbes"un zannı gibi kudret-i halk ile mahfuz evzâ kabilinden ne de bazılarının zu'mu gi tederrüp ve mümares e ile ihtiraattan değil. Ancak hüsn-i hakikat  mevcudasından neb'an eder, akli ve cibilî mevcuttur 
        91 (Namık Kemâl) Hürriyet, No. 23, 30 Novembre 1868; Sungu, a.g.m., s802
        92  92   (Namık Kemal) "Devlet-i Aliyye'yi Bulunduğu...", Hürriyet,  No. 9  24  
        Aout 1868.
        (Innee) 93
        Tabii Hukuk'un klasik İslam'a uygun bir tarzda kullanımı , Ahmet Cevdet Paşa ve Tunuslu Hayreddin Paşa'da görülür. Bu kullanıştan daha önce bahsetmiştik. Yeni Osmanlıların kullandığı Tabii Hukuk kavramlaştırması, o günlerin Osmanlı aydınları arasında yaygındır. Ahmet Midhat Efendi Üss-i İnkılab'da kanunu: "tabiye-i eşya ve ahvalden münbais ahkâm" olarak tarif eder .94 Bu tarif,birazdan üzerinde duracağımız üzere, Montesquieu'nun  tarifidir.  Yeni  Osmanlıların  radikal  kanadının  yayın organı İtttihad'da, tabii hukuk, militan bir üslubla, slogan tarzında kullanılır. Mehmed Bey, bir yazısında hukuk, hürriyet,  müsâvat gibi istedikleri şeylerin "tabii haklar" manzumesine girdiğini, "hukuk-ı tabiiye ile pençeleşilemeyeceğini"95  ihtar eder. 
        "Tabii hukuk" kuramı, Felsefe Tarihi'nin kapsamlı kategorilerinden biridir; Eski Yunan'da Stoacılara (Revakiler) kadar geri götürülür. Tabii hukuk nazariyesi Yunan Felsefesi kanalıyla İslam düşüncesine girmiş, İslâm filozoflarının üzerinde durup tartıştıkları ana konulardan biri haline gelmiştir. Sünni kelamcılarla İslâm filozoflarının giriştikleri uzun tartışmalardan birisi de bu konudur. İslam düşüncesindeki "tabii hukuk" tartışmaları, bizim için bir istidrat niteliği taşıyor. Biz sadece neticeyi aktarmakla yetinelim. 
        Stoik felsefeye göre evrensel akıl; fizik kanunlarla, sosyal kanunlarla ve ferdi akıl ile uyum içindedir. Stoacılar, tabiat kanunları, sosyal kanunlar ve ferdi aklın aynı kaynaktan, evrensel akıl olan Tanrı'dan çıktığını söyleyerek bunları bir biriyle uyumlu hale getirirler. Stoacıların bu kuramları Mu'tezile ile Sünniler arasında "adalet" kavramı etrafındaki tartışmalarda Mu'tezile görüşü olarak kendini. gösterir. Mesele "Ferdi hürriyet"  veya  "İrade hürriyeti" ve bunun Tanrı iradesi karşısındaki sınırları etrafında dönmektedir. 
        Sünni ilahiyatçıların kabul ettiği tabii hukuk nazariyesi, Ibn 
        93   Ali Suavi, "Ilm-i Usul-i Fıkh", Ulum, s. 107t.
        94   Mardin, Genesis..., s. 318.
        95 Rıfat (Kanipaşazade), Hukuk (Hukuk-u Umumiye), İstanbul, 1290 (1873).
        Rüşd ile Gazali arasında vuku bulan tartışmada Gazali'nin görüşü olarak şekillenmiştir. Burada da, "ilk muharrik" gibi Yunan felsefesinden İslam felsefesine geçen tartışmalara girmek istemiyoruz. Netice olarak, sünni görüşte tabiat kanunları, Tanrı'nın yeryüzündeki işaretleri olarak kendini gösterir. Namık Kemal'in yukarda belirttiği şekilde, tabiattaki düzenliliklerden çıkarılmış bir hukuk anlayışı Sünni İslam'da yoktur.96 Sünni İslâm kaynak olarak nassları kabul eder. 
        Ancak Yeni Osmanlılar'ın, İslâm geleneğinde hemen karşılığını bulabildikleri "tabii hukuk" kavramlaştırmalarının kaynağı daha yakın bir zaman ve yerden 18. asır Batı düşüncesinden gelmektedir. Şerif Mardin, Namık Kemâl'in hukuk anlayışında, Volney ve Locke üzerinde durarak bu kaynağı göstermektedir. 97 Yeni Osmanlılar'ın tabii hukuka dayanarak, şer'i hukukun meşrulaştırmasını  yeniden  yapmaya  çalıştıkları  devirde  "tabii hukuk" doktrini Batı düşüncesi için tarihin rafına kaldırılmış bir konu haline gelmiştir. 98
        Yeni Osmanlılar'ın tabii hukuk doktrini ile şer'i hukuku, ikisinin özdeş olduğu temeline dayanarak savunmaları sünni gelenek içine yerleştirilemez. Biz bu yeni görünen görüşleri Rıfat beyin bir cenahta, Kemâl ve Nuri Bey'in diğer cenahta yer aldığı ilginç bir tartışmayı aktararak irdeleyelim. 
        Yeni Osmanlılann ilk "dönek"i Kanipaşazade Rıfa'at Bey Pradier Fodere'nin Hukuk-ı Umumiye başlıklı kitabını Türkçeye çevirmiştir. Bu kitabın tamamlanmış çevirisi (Birinci cilt beş sene evvel yayımlanmıştı) 1873 yılında yayımlanır.
        96 St Thomas'Ia başlayan Batı'daki klasik tabi hukuk doktrini ile İslâm düşüncesindeki tabi hukukun karşılaştırması için bak. Mardin, Genesis, s. 315 vd.
        97   Mardin, Genesis, s. 315 vd.
        98   Tabi hukukun, historicist ve positivist yaklaşımlarla geçirdi§i evreler için bak. Harry V. Jaffa, "Natural Law", I. E. S.S.
        
        
        
