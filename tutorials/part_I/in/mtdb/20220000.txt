                       
        
        
                
             haber
                   
        TÜRKİYE'DE henüz yasallaşmayan dedektifliğin, bir elin parmaklarını geçmeyecek sayıdaki temsilcisi onlar. Genellikle aldatılan eşler, sevgililer ve dolandırılanlar tarafından tutuluyorlar. Eşinden daha fazla nafaka koparabilmek amacıyla delil toplamaları için detektiflerden yardım isteyenlerin sayısı da az değil. Dedektiflere göre ise bu "kutsal ve sıradışı" bir iş.
             GİZLİLİK VE DELİL
             GÖZLER Araştırma ve Güvenlik Şirketi'nin ortaklarından Can T., detektifliğin bir gönül işi olduğunu belirterek, "Karşılıklı güven çok önemli. Gizlilik en önemli prensibimiz. Müşterilerimizin aklındaki soru işaretlerini delilleriyle gidermek zorundayız. Aldığımız tüm işlerden alnımızın akıyla çıktık" diyor.
             KADINLAR DAHA KİNCİ
             SPY Gear Araştırma ve Güvenlik Şirketi'nin müdürü Cenk Ergin de, "Sıradan bir vatandaşla tanınmış birinin rakamları birbirini tutmaz. Güvene de bir bedel ödemek zorunda" diye konuşuyor. Ergin, "Aldatılan kadın, erkekten daha tehlikelidir. Kadınlar kinci oluyor" diye de ekliyor. 
             GÜLMENİN, başarıyı beraberinde getirdiğini belirten Konya Selçuk Üniversitesi Eğitim Fakültesi Psikiyatri Bölümü'nden Prof. Dr. Musa Gürsel, sempatik ve gülümseyen insanlarla çalışmanın işyerlerinde tercih nedeni olduğunu söyledi. Gürsel, insanı başarıya götürecek 10 altın kuralı da şöyle sıraladı:
           Çalışırken sürekli gülümseyin. Çünkü insanlar neşeli olan kişilerle çalışmayı tercih eder.
           İşyerine zamanında gelip gerekirse geç saatlere kadar kalın.
           "Bu kadar maaşa, bu kadar iş" mantığıyla değil, "Ne kadar verimli olabilirim" düşüncesiyle çalışın.
           Toplantı ve randevulara zamanında gidin.
           Göreviniz olan işleri titizlikle, dikkatle ve zamanında yapın.
           Aynı bölümde çalıştığınız arkadaşlarınızın neler yaptığına dikkat edin, belki bilmediklerinizi öğrenirsiniz.
           Ufkunuzu genişletin. Seminer ve toplantılara katılın.
           Kendinizi geliştirin ve yeniliklere açık olun.
           Samimi ve dürüst olmaya dikkat edin.
           İşler istediğiniz gibi gitmediğinde veya hata yaptığınızda olayı hemen yetkiliye bildirin. 
        HER yılbaşı öncesinde sıkça gördüğümüz Noel Baba ya da Noel Anne'nin neler yaşadığını yakından görmek için aralarına katılalım istedik. Talebe göre istenen yere Noel Baba ya da Noel Anne gönderen Palyaço Organizasyon Şirketi'nin yardımıyla işe koyulduk. Saat 20.00'de ben ve Noel Baba Halil Özer göreve hazırdık.
             İLK sürprizi Cengiz Güveli'nin çocukları Semih ve İsmail'e yaptık. Onlara bir kol saati ve bir oyuncak hediye ettik. İkinci durak Ayşegül ve Nihat Kayış çiftinin evi oldu. Nihat Bey, 3.5 aydır evli olduğu Ayşegül'e sürpriz yapacaktı. Ama o koca paketin içinden bir balon çıkınca eşine dönüp "Bana bunu mu layık gördün!" dedi. 
             Ünlülerin kuaförü Kırıktarak Ali, "Saç hergün yıkanmaz. Uzmanlar saçların en fazla haftada iki kere yıkanabileceğini söylüyor. Ama bizim hanımlar yağlı yiyor, limit üçe çıkabilir" dedi. Dermatolog, kuaför ve kozmetik ürün uzmanları "Saç her gün yıkanmaz mı?" sorusuna farklı yanıtlar verdi:
             Hele günümüzde insana pislikle geçen birçok hastalık var. İnsanlarımız tozun, kirin içinde çalışıyorlar. Bu onların hem saçlarını, hem de vücutlarını ileri derecede kirletiyor. İnsanların tam tersi, hergün yıkanmaları gerekiyor. Kuru saçı olanların saça nem veren, yağlı saçı olanların da yağlı saçlara uygun şampuan kullanmalılar. İnsanın saçı çok kuru bile olsa, uygun şampuanlar kullandıktan sonra her gün yıkamasında hiçbir sakınca yok.
             Uygun bir şampuan kullandığınız sürece, saçın her gün yıkanmasının hiçbir sakıncası yok. Baş derisi kuru ise saç nemlendirici bir şampuanla; baş derisi yağlı ise uygun bir şekilde arındırıcı bir şampuanla yıkamak gerekiyor. "Saçınızı çok yıkarsanız yıkadıkça yağlanır ve yıpranır" sözleri hurafedir, hiçbir gerçekliği yoktur. Uygun bakım ürünü ve şampuanı kullanarak, baş derisini çok fazla yormadan, fazla bastırmadan yıkadığımızda, saçı hergün yıkamanızda hiçbir sakınca yok.
             Saçın dibi ile uçları arasındaki durumu hiçbir zaman birbiriyle karıştırmamız lazım. İşlenmemiş saç ayrı; boyalı, röfleli saçlar ayrı. Bir insan hergün duş alıyorsa, saç dipleri için de duş alması gerekiyor. Çünkü saç köklerinde bir dolu bakteri birikiyor. Oysa saç uçlarında kuruma oranı daha yüksek. Bunları nemlendirici, besleyici takviyelerle telafi edebiliriz. "Saç her gün yıkanmaz" gibi bir görüş doğru değil. Biz kuaförüz, doktor değil.
             Normal derinizi ne kadar yıkıyorsanız, saçlı deriyi de o kadar yıkayabilirsiniz. Saçın yağlanma zamanı sabah 07.00 - 08.00 arası, geceye doğru ise 22.00 - 23.00 arasıdır. Bu yağlanma zamanları dışında saç yıkanırsa normalde yağlanmanın olmadığı bir zamanda cildi yağlanmaya teşvik edersiniz. Çünkü cildin o yağa ihtiyacı vardır. O yağ gittiği zaman tekrar yerine gelecektir. İki ara yağlanma zamanı vardır. Öğle ve ikindi saati. Sabah kalkmanın ve gece yatmanın dışında saçınızı yıkarsanız yağlanmayı artırır.
             Saç hergün yıkanmaz" tabiri doğru. Ama artık saçın neye ihtiyacı olduğu, kuaför tarafından doğru teşhis ve ürünle tespit ediliyor. Doğru değerlendirme ile saç istenildiği kadar hergün hatta günde üç defa yıkanabilir. Hergün saç yıkarken dikkat edilmelidir. Örneğin bazı ürünler saça nem vermek içindir. Saç o ürünle yıkanmazsa nemini alamayacağı için kurur. Boyalı ya da röfleli saçlarda hergün bakım yapmak gerekir. Saç dipleri yağlı, saç uçları kuru olan ise çift yönlü düzenleyici saç banyoları ile saçlarını hergün yıkayabilirler.
             İnsanlar artık iki günde bir saçlarını yıkıyorlar. Her gün saçlarını yıkayanlar var. Artık "Lütfen saçınızı çok yıkamayın, çamaşır gibi yıkamayın, dikkat edin" diyoruz. Çünkü saçı yıkamak iyi bir şey değil. Sonuçta saçı kurutuyor. Hava kirliği ya da insanların stresi ancak duşla geçiyor. Onun için yıkarken de çok yavaş, yumuşak, fazla masaj yapmadan yıkamalarını tavsiye ediyoruz.
                  AKP iktidarı, devlette şimdiye kadar eşi görülmemiş bir girişime imza attı. AKP teşkilat görevlileri, devlette denetime çıktı. AKP'nin kurucularından İzmir İl Başkanı Ali Aşlık, ildeki resmi kuruluşlarla bölge müdürlüklerinde görevli bürokratlardan personel sayısı ve nitelikleriyle ilgili rapor istedi. 
             Vali Alaaddin Yüksel'in, İzmir milletvekillerine vereceği bilgilendirme toplantısına hazırlanan bürokratlar, Aşlık'ın bu girişiminden rahatsız oldu. Aşlık ise "Devlet politikasını siyaset yönetir. İl başkanı sıfatıyla bürokratları denetlemem doğal hakkım" dedi.
             İzmir'deki kamu, kurum ve kuruluşlarının müdürlüklerini art arda ziyaret eden Aşlık ve İl Yönetim Kurulu üyeleri, bürokratlardan görevli oldukları kamu kuruluşunda çalışan personelin sayısı, kurumun faaliyetleri ve içinde bulunduğu sorunlarla ilgili dosya hazırlamalarını istedi. 
             Yüksel'in İzmir milletvekillerine vereceği brifinge hazırlanan bürokratlar, AKP teşkilatının bugüne kadar örneği görülmeyen bu talebi karşısında neye uğradıkları şaşırdı. Sadece amirlerinden talimat alan bürokratlar, görev yaptıkları resmi kurumla ilgili önemli bilgilerin, bir parti teşkilatı tarafından istenmesine tepki gösterdi. Vali Yüksel ise konuyla ilgili açıklama yapmadı. 
             Aşlık, bürokratlardan faaliyetleri, sorunları ve personel kapasitesi hakkında bilgi istediklerini doğruladı. Bazı kamu kuruluşlarında az, bazılarında fazla personel çalıştırıldığı belirten Aşlık, bürokratların sert tepkisine yol açan girişimini şöyle savundu:
             "Bu bilgileri istememiz doğal. Bunlar zaten devlet tarafından istenecek. Ama bürokratların personel sayısı konusunda doğru bilgi vereceğinden emin olamayız. Denetlemek durumundayız. Biz de bunu yapıyoruz. Siyasetin direkt kamu hizmetlerine girmesi doğal. Devlet politikasını siyaset yönetir. Biz şahıslara indirgemiyoruz. Bürokratların Ankara'yı yanıltabileceğini göz önünde tutarak otokontrol mekanizması kuruyoruz."
             Genel Merkez: Denetleme olmaz
             Aşlık'ın İzmir'deki resmi kurumlarda, "denetleme"ye çıkması, parti genel merkezince de kabul görmedi. Teşkilattan sorumlu Genel Başkan Yardımcısı Hayati Yazıcı, teşkilatlara böyle bir talimat vermediklerini belirterek, "Tam tersine, sadece teşkilat işleriyle uğraşmalarını söyledik" derken, bir başka Genel Başkan Yardımcısı Necati Çetinkaya, "Valinin dışında kimsede denetleme yetkisi yoktur" dedi.
             CHP Genel Başkanı Deniz Baykal, Yüksek Askeri Şûra (YAŞ) kararlarının yargı denetimine açılmasını isteyen AKP'ye, "TSK'nın kampanyanın hedefi haline çekilmesi büyük basiretsizlik. Bunun tabana yönelik bir temenni ifadesi olarak bırakılacağını ümit ediyorum" diye tepki gösterdi.
             CHP muhabirleriyle sohbet eden Baykal, TSK'nın kendisine göre bir iç düzenlemesinin olduğunu, dayanağını da Anayasa'dan aldığını kaydetti. TSK'nın iç düzeninin uluslararası hukuka ters düşmediğine vurgu yapan Baykal, hükümeti dikkatli olmaya çağırarak şöyle konuştu: "Tarikatlar Türkiye'nin sosyal gerçeği. Ancak TSK, askeri hiyerarşiyi sosyolojik, dini, başka hiyerarşiyle çarptırtmama konusunda özel bir dikkat içinde. Türkiye'deki dini örgütlenmelerin TSK'ya nüfuz etme çabalarının yaşandığını biliyoruz. Türkiye'de küçük siyasi parti hesapları ve yararları, kendi militan kadrolarına yönelik angajmanların yerine getirilmesi ihtiyacı, ülkenin genel uyumunu, kurumların güvenini, etkisini sarsacak bir noktaya geldiği zaman, çok ciddi sıkıntılar ortaya çıkmaya başlamış demektir. Bunun ötesine taşınmasının, Türkiye'yi çok gereksiz gerginliklere sürükleyeceğini açıkça görüyorum ve hükümete tavsiye etmiyorum."
        TBMM Genel Kurul çalışmaları, Meclis televizyonunun uzaktan kumandalı kameraları aracılığıyla izlenip, diğer televizyonlara aktarılırken, bir vekil bu yasağı kırmayı başardı. CHP Adana Milletvekili Tacidar Seyhan, Genel Kurul sıralarında otururken, bilgisayarı aracılığıyla tüm oturumu Adana'daki bürosuna "naklen" aktarıyor.
             İlk ve tek
             TBMM'de bu zamana kadar, dizüstü bilgisayarıyla çalışan çok sayıda vekil, bir yandan görüşmeleri izleyip oy kullanırken, internet bağlantısıyla da kişisel işlerini yürüttü. Ancak, ilk kez Seyhan, sırasının üzerine yerleştirdiği bilgisayarına minik bir digital kamera ilave ederek, kamera yasağını "içerden" deldi.
             Bu düzeneğin ne işe yaradığını anlatırken, vekillerin çalışma sisteminde de bir ilke imza attığını belirten Seyhan şöyle konuştu:
             "Cep telefonu bağlantısıyla internete giriyorum. Adana'daki büroma gelen seçmenlerle, Genel Kurul'dan çıkmadan görüntülü görüşme yapabiliyorum. Böylece bana ulaşmak için Ankara'ya kadar gelmelerine gerek kalmıyor. Bu arada Genel Kurul'da, daha sonradan başvurmak istediğim bir görüşme gerçekleşiyorsa, Adana'daki büroma görüntüleri aktarıyorum. Orada kayıt yapılıyor. Böylece sağlıklı bir arşiv oluşturuyorum. " dedi.
             TBMM Başkanlığı, Elazığ milletvekili Mehmet Ağar'ın DYP Genel Başkanlığı'na seçilmesine rağmen Meclis'te DYP için oda tahsis etmedi.
             Ağar'a, milletvekili olması nedeniyle Meclis'teki çalışmalarını sürdürecek küçük bir oda verildi. Ağar, DYP Genel Başkanı seçildikten sonra TBMM Başkanı Bülent Arınç'ı telefonla arayarak, genel başkana uygun nitelikte bir oda istedi. Arınç, bu isteği değerlendireceklerini söyledi. Ancak bugüne kadar DYP'ye Meclis'te bir oda tahsis edilmedi. Genel Başkan Yardımcısı Ali Rıza Gönül, DYP'ye "ayıp edildiğini" belirterek şunları söyledi: "DYP genel başkanına yakışır, temsil ettiği siyasi erke uygun bir odayı tahsis etmek Meclis Başkanı'nın hem insani, hem de siyasi görevidir. Aynı zamanda yükümlülüğüdür. Bugüne kadar bir sonuç alınmadı. Ayıp ediyorlar. Orası sadece iki partinin temsil edildiği bir yer değildir. Bir genel başkanı 8 metrekare bir oda içine hapsetmek doğru değildir. Sekreteryası ve bekleme salonu olan bir yerin tahsis edilmesi gerekir."
             Cumhurbaşkanı Ahmet Necdet Sezer, AKP lideri Recep Tayyip Erdoğan'ın siyaset yasağını kaldırarak milletvekilliği yolunu açan Anayasa değişikliklerini onayladı. 
             Sezer'in daha önce "kişiye özel düzenleme" olduğu gerekçesiyle veto ettiği değişiklikleri onaylaması, Türkiye'yi mevcut ortamda referanduma götürmekten kaçındığı şeklinde yorumlandı. Sezer, Anayasa'nın 76 ve 78. maddelerinde değişiklik yapan ve 67. maddesine geçici madde ekleyen Anayasa değişikliklerini, 15 günlük yasal değerlendirme süresinin dolmasını beklemeden onayladı. Sezer, değişiklikleri Resmi Gazete'de yayımlanması için Başbakanlık'a gönderdi. 
             Sezer'in bu onayıyla Erdoğan'a milletvekilliği yolu açıldı. Erdoğan, Siirt'te 9 Şubat 2003'te yenilenecek seçimlerde AKP 1. sıra adayı Mervan Gül'ün istifa etmesiyle aday olabilecek. Erdoğan'ın adaylık yeterliliği taşıyıp taşımadığını YSK karara bağlayacak. 
             Anayasa değişikliği yeterli
             YSK, Erdoğan'ın Anayasa değişikliği sonrasında adaylık yeterliliği taşıdığı kanaatine varırsa Erdoğan Siirt'te milletvekilliği için yarışacak. YSK yetkilileri, Erdoğan'ın 3 Kasım seçiminde Anayasa'nın 76. maddesi nedeniyle aday gösterilmediğine işaret ederek "Paketin onaylanmasıyla yasalarda değişiklik yapılmasına gerek kalmadı. Üst norm olan Anayasa'da yapılacak değişiklik yeterli" dedi. 
             Sezer, söz konusu değişikliklerini daha önce "kişiye özel düzenleme yapıldığı" gerekçesiyle veto etmişti. Sezer'in vetosundan sonra Meclis, paketi değişiklik yapmadan Köşk'e göndermişti. 
             Sezer, değişikliklere onay vermeseydi, Anayasa'ya göre konuyu referanduma götürmesi gerekiyordu. Sezer'in onayladığı pakette, Anayasa'nın 76. maddesindeki "ideolojik ve anarşik suçlardan mahkum olanlar milletvekili seçilemez" ifadesi "terör suçlarından mahkum olanlar..." şeklinde değiştirildi. 78. maddedeki, "iptal edilen seçim, iptal kararının yürürlüğe girmesinden sonraki 60. günü izleyen ilk Pazar günü yapılır" ifadesi "90. günü izleyen..." şeklinde düzenlendi. 
             67. maddeye by-pass
             Değişiklik paketine, "değiştirilen seçim yasalarının, bir yıl içinde yapılacak seçimlerde uygulanmayacağına" ilişkin 67. maddenin, yapılacak ilk ara seçimde uygulanmayacağını belirten bir de geçici madde eklendi.
             Müslüman ülkelerin liderlerini arayarak "Irak'ta savaşa hayır" kampanyası başlatan Necmettin Erbakan, "Sakın ha, ABD'nin tuzağına düşmeyin. En büyük zararı yine biz Müslüman ülkeler çekeriz" dedi. Erbakan, İslam ülkeleri liderlerine AKP lideri Recep Tayyip Erdoğan'ı da şikâyet etti: "Erdoğan yanlış yaptı. İslam ülkelerine gitmek varken o Avrupa'ya ve ABD'ye gitti. Ülkemizi küçük düşürdü. Ne yaptıkları belli değil. Size gelirlerse mutlaka bunları onlara anlatın, desteklemeyin." 
             Cumhurbaşkanı Ahmet Necdet Sezer, yayınladığı yeni yıl mesajında dış politikaya ağırlık verdi. Gelir dağılımını bozan yolsuzlukların, ülke kaynaklarının savurganca tüketilmesine yol açtığını kaydeden Sezer, "Yolsuzlukla savaşımda, demokrasinin, saydam yönetim anlayışının ve toplumsal tepkinin etkin kılınmasıyla başarılı olabiliriz" dedi. Mesajında AB ve Kıbrıs'a da değinen Sezer, Irak konusunda ise, "Barışçı bir çözüm bulunabileceğine ve bu konuda diplomatik yolların henüz tüketilmediğine inanıyoruz" dedi. Diğer siyasilerin yeni yıl mesajları da şöyle:
         Başbakan Abdullah Gül: Yeni yılın Türk milleti ve tüm insanlık için yeni umut ve daha güzel geleceklerin başlangıcı olması dilerim.
           AKP Genel Başkanı Recep Tayyip Erdoğan: 2003'ün Türkiye'ye, bölgesine ve tüm insanlık ailesine huzur ve barış getirmesini diliyorum.
          MHP Genel Başkanı Devlet Bahçeli: Her yeni yıl yeni ümide, ışığa ihtiyacı olan milletler ve insanlar açısından daha önemlidir. 2003 yılının, bu açıdan barış, huzur ve refaha ev sahipliği yapması dileğimizdir.
        Avrupa Birliği'nin günlük hayatımıza getireceği birçok yenilik bulunuyor. AB'nin salatalığın boyunu bile belirlediğini, yol bilmeyen taksicileri meslekten men ettiğini, tereyağlarının kare kutularda satılmasını şart koştuğunu ve tuvaletlerin tavan ölçüsünü bile normlara bağladığını biliyor muydunuz?
             AB'nin günlük yaşama ilişkin yasalarının bilinmediğini söyleyen Türkiye - AB Vakfı Yönetim Kurulu Üyesi ve Bilgi Üniversitesi Öğretim Görevlisi Can Baydoral, yeniden düzenlemek zorunda kalacağımız normlardan bazılarını şöyle anlattı:
           Her ürün için özel 24 saat aranabilen ücretsiz danışma hatları kurulacak. Tüketici şikayetleri dinlenip, acil çözümler sunulacak.
        
        
        
