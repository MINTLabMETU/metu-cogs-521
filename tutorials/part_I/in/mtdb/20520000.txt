                       
        
        
                
             haber
                   
             Türkiye'de kumarhanelerin kapatılması, çok büyük döviz kaybına yol açmıştır. Bu nedenle kumarhanelerin açılması Türkiye'nin yararına olacaktır. Devletin bundan kaynak yaratması için de bu konuda çok ciddi tedbir alması, kontrol etmesi gerekir. Çünkü kumarhanelerde gözle görülmeyen masraflar vardır; kredi çekleri ile oynamak gibi. Bu nedenle girişte şahsın kimliğini belirlemeli, kasaya giren ve çıkan parayı denetlemeli. Devlet o zaman kaç kişinin ne kazandığını bilirse kendisine de kaynak yaratır. En güzel kontrol içeride kimliği saklı tutulan bir maliyecinin dolaşmasıdır. Bazı kumarhane sahipleri kredi veriyorlar, çek imzalatıyor bu çekler yüzünden de kumarhaneye giren çıkan paranın hesabı yapılamıyor. Sıkı kontrol şart. Az sayıda büyük merkezlerde açılırsa da kontrolü daha sağlıklı olur.
             İçişleri Bakanı Abdülkadir Aksu, başsağlığı ziyaretine geldiği Diyarbakır'da kendisinin de ölümden döndüğünü belirterek, "Yurtdışı gezisi olmasa, benim de şimdi şehitler arasında ismim geçecekti" dedi. Aksu, "Diyarbakır'a anne ve babamın mezarlarını ziyaret etmek için gelmeye karar vermiştim. Yurtdışı gezisi çıkınca vazgeçtim" dedi. Aksu, kazada ölen Abdülkadir Ademhan, Ahmet Serdar Kurt, Abdurrahman Ürük ve Mehmet Ümit Balcı'nın yakınlarına taziyelerini bildirdi.
        Balkanlar üzerinden gelen kar yağışı Trakya'da etkisini kaybederken, hava sıcaklığının sıfırın altına düşmesi sonucu yollarda buzlanma oluştu. Edirne kent merkezinde yollar buzla kaplanırken, şehir içi ulaşım aksadı. Yetkililer özellikle gece TEM ve D - 100 Karayolları'nda yolculuk yapacak sürücüleri buzlanmaya karşı uyardı. Çanakkale Boğazı'nda şiddetli poyraz nedeniyle yaklaşık 30 gemi Şarköy açıklarında demirledi. Bandırma - İstanbul feribot seferleri de iptal edildi. İstanbul Meteoroloji Bölge Müdürü Saffet Sarı, yağışlı havanın bugün de etkisini sürdüreceğini belirterek, şöyle konuştu: "Yağışlı ve soğuk hava, çarşamba gününden itibaren İstanbul'u terk edecek."
             Mersin'de, Hizbullah örgütüne üye oldukları belirtilen 4'ü kadın 17 kişi yakalandı. İl merkezinin yanı sıra Tarsus ve Çamlıyayla ilçelerinde gerçekleştirilen operasyonlarda 4'ü kadın 17 kişi, çok sayıda örgütsel doküman ve yayınla birlikte yakalanarak gözaltına alındı. Zanlılar arasında bulunan ve örgütün Çukurova sorumlusu olduğu ileri sürülen H.G. ile kardeş oldukları belirtilen G.H. ve G.H.'nin, 1999'da Mersin'den kaçırılan iki kardeşin Ankara'ya götürülürken yolda boğularak öldürülmeleri olayına da karıştıkları tespit edildi. 
             Avrupa Birliği'ne (AB) uyum çalışmaları çerçevesinde idam cezasını geçtiğimiz ağustos ayında kaldıran Türkiye, "idamı yasaklayan 6. Protokol'ü imzalamayan tek Avrupa Konseyi (AK) üyesi" etiketinden de kurtuluyor. Teknik çalışmalarını tamamlayan Türkiye, protokole imza atıyor. Ölüm cezasını savaş ve yakın savaş durumları dışında kaldıran Avrupa İnsan Hakları Sözleşmesi'nin 6 numaralı protokolüne imzayı yarın Strasbourg'da Daimi Temsilcimiz Büyükelçi Numan Hazar atacak. Belge, Ankara açısından TBMM'nin onay işlemini tamamlamasının ardından yürürlüğe girecek. 
             Yüksek Seçim Kurulu (YSK), Milletvekili Seçimi Kanunu'nda (MSK) yapılan değişikliği göz önünde bulundurarak, 9 Şubat 2003'te yapılacağını açıkladığı Siirt seçimini, 9 Mart'a erteledi. YSK, böylece, AKP Genel Başkanı Recep Tayyip Erdoğan'ın önünü açan değişikliklerin de Siirt seçiminde uygulanabileceği mesajını verdi. Siirt seçiminin iptalinden sonra milletvekili seçilme yeterliliğini kaybeden Fadıl Akgündüz de YSK'ya adaylık başvurusu yaptı. Akgündüz'ün adaylık başvurusu YSK tarafından ilerleyen günlerde karara bağlanacak.
             Irak Devlet Başkanı Saddam Hüseyin, Birleşmiş Milletler (BM) kararlarına "şüpheye yer bırakmayacak şekilde" uymasını isteyen Başbakan Abdullah Gül'e, "Biz de barış istiyoruz ama gerekirse savaşa hazırız" mesajı verdi. Önceki gün 2 saat 20 dakika görüştüğü Saddam Hüseyin'e "tüm dünyanın savaşa karşı olmasına rağmen ABD yönetiminin ülkesine saldırmakta kararlı olduğunu" anlatanKürşat Tüzmen, dün de Gül'e Saddam'ın sözlerini aktardı. 
             'ZARAR GÖRÜRSÜNÜZ'
             Tüzmen, Gül'e Saddam'dan şu mesajı iletti: "Biz BM'nin bütün kararlarına uyduk. Ama ABD hâlâ tehditlerini sürdürüyor. Ortadoğu'ya hâkim olmak için gerekçeler üretiyor. Silah denetçileri bir şey bulamadı. Savaşın kaçınılmaz hale gelmesi halinde Irak halkı her ferdiyle hazırdır. Savaş halinde sadece biz zarar görmeyiz. Türkiye, Suriye, İran, Ürdün gibi bölge ülkeleri, ilk önce ekonomik olarak zarar görecek. Bu ülkeler, kontrolleri dışında, başta güvenlik olmak üzere, önlenemeyecek tehlikelerle karşı karşıya kalacak. Türkiye barış girişimlerini sürdürmelidir. Hem bizim, hem de bölge adına barışın sağlanması için barışın sesini dünyaya duyurmalıdır." Tüzmen, Gül'e Saddam'ın "Türkiye ile ABD ilişkilerinin iyi olmasına rağmen savaşa dönük taleplerini kabul etmemesi gerektiği" görüşünü de iletti.
        Devlet Bakanı Kürşat Tüzmen, güvenliği konusunda titiz davranan Irak lideri Saddam'la ancak gittiği üçüncü mekânda görüşebildi. Tüzmen, Irak gezisinin "II. Libya skandalı" olarak değerlendirilmesinin ise, medyadaki haberlerin yanlış anlaşılmasından kaynaklandığını dile getirdi.
             Dün CNN Türk'teki Manşet programında Mehmet Ali Birand'ın sorularını yanıtlayan Tüzmen'in anlatımına göre Saddam, kendi güvenliği açısından görüşme programını "gizli servis filmlerini" çağrıştıran bir metotla hazırladı. Tüzmen'e randevu saati önceden bildirilmedi ve "Sizi bir yerden alacağız" dendi. Saddam'ın görüşmeye hazır olduğu bildirildiğinde, Tüzmen önce Irak Ticaret Bakanı ile bir mekâna gitti. Tüzmen, ardından buradan başka bir mekâna götürüldü. İkinci mekânın büyük olması nedeniyle Tüzmen, görüşmenin burada yapılacağı kanısına kapıldı. Ancak Saddam, Tüzmen'in karşısına üçüncü mekânda çıktı. Yeraltında olmayan bu mekândaki görüşme, saat 12.30'da başladı ve saat 15.00'te sona erdi. 
             Mütevazı bir insan olduğunu belirttiği Saddam'ın kendisine puro ikram ettiğini söyleyen Tüzmen, Irak gezisinin anlamlı, önemli ve zamamlamasının da son derece iyi olduğunu vurguladı. "Gezide Türkiye'nin onurunu zedeleyeci bir durum söz konusu değil" diyen Tüzmen, Saddam'ın 1. Yardımcısı Taha Yasin Ramazan'ın da Türkiye'yi tehdit edici üslup kullanmadığını, gazetecileri de protesto etmediğini belirtti.
             CHP lideri Deniz Baykal, Devlet Bakanı Kürşat Tüzmen'in "ikinci Libya vakası" olarak nitelendirilen Irak gezisine tepki göstererek, "Türkiye küçük düşürüldü, kaba davranışa maruz kaldı. Büyük acı duyduk" dedi. Böyle bir dönemde Irak'a 320 işadamı ile yapılan ziyareti anlamanın mümkün olmadığını belirten Baykal, "Maalesef hükümetin tüm dış sorunlar karşısında içine girdiği dağınık tablo bu noktaya uzandı" diye konuştu. DYP lideri Mehmet Ağar da geziyle ilgili "Siyasi basiretsizlik" değerlendirmesinde bulunurken; 9. Cumhurbaşkanı Süleyman Demirel de Bağdat'a yapılan gezi için "Fevkalade yanlış" dedi.
        ABD heyetinin Türkiye'deki bazı havaalanı ve limanlarda incelemelere başladığı saatlerde, Genelkurmay Başkanı Org. Hilmi Özkök, Başbakan Abdullah Gül'e sürpriz bir ziyarette bulundu. 
             50 dakika süren görüşmede, Özkök'e Devlet Bakanı Kürşat Tüzmen'in Saddam'dan getirdiği mesaj hakkında bilgi veren Gül, hükümet olarak kararsızlıkla-rının söz konusu olmadığını, bölgenin geleceği için "savaşsız çözüm" aradıklarını kaydetti.
             "Hükümet, Dışişleri ve TSK arasında görüş ayrılığı yoktur. Küresel ve bölgesel tüm taraflarla ilişkiler sürdürülerek, savaşa yol açmayacak çözüm bulmak zorundayız" tespitinin yapıldığı gö-rüşmede, Özkök'ün medyada çıkan haberlerden dolayı rahatsızlık duyduğu ve üzüntüsünü ifade ettiği vurgulandı.
             Suriye'nin PKK'ya verdiği destek yüzünden 20 yıldır gergin olan Ankara - Şam ilişkisi, en üst düzeye çıkarılıyor. Dün Ankara'ya gelen Suriye Başbakan Yardımcısı ve Dışişleri Bakanı Faruk El Şara, görüştüğü Cumhurbaşkanı Ahmet Necdet Sezer'e Suriye lideri Beşar Esad'ın tarihi mesajını iletti. Esad'ın "Suriye, Türkiye ile tarihsel ve kültürel bağlarına dayanan ilişkilerini her alanda geliştirme yönünde siyasi iradeye sahip" mesajına sıcak karşılık veren Sezer ise şu yanıtı verdi: "Aramızda, geçmişte yaşanan kimi sıkıntılar geride kaldı. İlişkilerde yeni sayfa açıldı. İşbirliğimizin her alanda geliştirilmesi yönünde iki ülke halklarının beklentileri doğrultusunda adımlar atmalıyız. Siz Türkiye'nin Ortadoğu'ya açılan kapısı olun, biz de Suriye'nin Avrupa ve Orta Asya'ya açılan kapısı olalım. Sizi bu yıl Ankara'da görmekten mutluluk duyacağım." Esad'ın başta Irak olmak üzere tüm bölgesel konularda iki ülkenin yakın işbirliği içinde olma çağrısını da Sezer olumlu karşıladı.
             Türk Sanayicileri ve İşadamları Derneği (TÜSİAD), hükümete sert eleştiriler yöneltti.
             "Enflasyon ve Büyüme Dinamikleri" raporunun tanıtım toplantısında konuşan TÜSİAD Başkanı Özilhan, hükümetin olası Irak savaşıyla ilgili kararsız ve kapalı bir tutum izlediğini vurguladı. Irak'ı kastederek, "Türkiye demokratik bir ülke olarak hiçbir zaman totaliter bir rejimin yanında yer almamalı" diyen Özilhan, şöyle konuştu: "Tek başına çözüm üretemeyeceğiniz noktaya geldiğinizde yapılacak şey zararı en aza indirecek, kayıpların telafisini en yüksek düzeye çekecek önlemleri alarak, desteğinizi gerçekçi düzeyde tutarak, müttefiklerinizin yanında yer almaktır." Özilhan, AB'nin tutumu dikkatle izlenirse meşruiyetle ilgili sıkıntıların ortadan kalkabileceğini, kararsızlığın Türkiye'yi yeni dengelerin dışında bırakabileceğini söyledi. 
             'Fırsatlar uçup gidebilir'
             Özilhan, "Yalnız kalmış bir Türkiye, geleceği olmayan bir Türkiye'dir. AB için mücadele etmek, Kıbrıs'ta kalıcı ve adil bir çözüme kavuşmak için varımızı yoğumuzu ortaya koymak bu nedenle zorunludur" dedi. Özilhan, hükümet, bu konularda kesin tutum benimsemeyi iktidarı için riskli görüp bedelini hesaplıyorsa toplumun da şu soruları sorma hakkı olduğunu söyledi: "Bu toplum istikrar programını ağır bedel ödeyeceğini bile bile desteklemedi mi? Hiçbir icraatını görmeden piyasalar hükümete kredi açarak, bilerek risk üstlenmedi mi? Kıbrıs'ta çözüm için sesini yükseltenler hükümetten daha mı az risk alıyor?"
             Özilhan, tek parti iktidarının umut yarattığını hatırlatırken, "Ne yazık ki hayat, beklediğimiz biçimde gelişmedi. Bu büyük fırsatın her an elimizden uçup gitmesinin endişesini taşıyoruz" dedi ve şöyle devam etti:
             "Kaptanın mahareti fırtınalı sularda ortaya çıkar. Toplum, hükümetten istikrarlı, kararlı icraat beklerken, tam tersi bir manzarayla karşı karşıya kaldı. Seçimden zaferle çıkmış bir iktidarın hiç ihtiyaç duymaması gereken popülist söylem ve uygulamalar, istikrar programının gereklerinin kavranmamış olduğunu gösteren icraatlar, tenkitlere sert tepki göstermeyi seçen yönetim anlayışı, çok başlılık, birbiriyle çelişen beyanlar, koordinasyonsuzluk, muhalefetle, sivil toplumla, bürokrasiyle gerekli diyaloğun kurulamaması... Kritik bir dönemden geçerken, ihtiyacımız olanlar bunlar değil."
             Başbakan Abdullah Gül, TÜSİAD Başkanı Özilhan'ın AKP hükümetine yönelik sert eleştirilerine sahne olan toplantıya katılan Devlet Bakanı Ali Babacan'ı cep telefonundan aradı. Gül, Babacan'ın telefonundan TÜSİAD Başkanı Özilhan'la yaklaşık beş dakika görüştü. Gül'ün Babacan ve Özilhan'la görüşmesinde şu diyaloglar geçti:
             TÜSİAD'ın toplantısına katılan Devlet Bakanı Ali Babacan, gazetecilerin Özilhan'ın Irak'la ilgili AB'nin tutumunu örnek göstermesine ilişkin sorusunu şöyle yanıtladı: "Davulun sesi uzaktan hoş gelir. AB'nin durumuyla Türkiye'nin durumu farklı. Irak'la komşu bir ülkeyiz. Olacak her şey Türkiye'yi derinden etkileyecek. Dolayısıyla bu kararlar çok daha dikkatli ve demokrasi sistemi çerçevesinde alınmalı."
             Babacan, ekonomik uygulamalara ilişkin eleştirileri de "Hükümetimizin dinamizmi, performansı, kararlılığı ve güveni ilk günkü kadar canlıdır. Bizim popülizmle işimiz olmayacaktır. Son birkaç haftadır piyasalarda yaşanan dalgalanmalar bazı parametrelerde iniş ve çıkışlar, dışsal faktörlerin etkisiyle olduğu kadar bazı algılama hatalarından da kaynaklanmaktadır" sözleriyle yanıtladı. Mali disiplinin en somut göstergesinin faiz dışı fazla olduğunu kaydeden Babacan, kendilerinin bunu yüzde 6.5 olarak ilan ettiklerini hatırlattı. Babacan, AA'nın sorularını yanıtlarken de Irak konusunda belirsizlikler olduğunu ve kesinleşmiş bir maliyet bulunmadığını belirterek şöyle dedi:
                  "ABD Hazine Bakan Yardımcısı Taylor'la telefonla da görüşüyoruz. Önceki gün yine görüştük. Ekonomik modelleri ortaya koyduk, Körfez savaşını inceledik. Büyüklük konusunda herhangi bir şey görüşmedik ama formül yazmışız. Denklem belli: X'ler Y'ler belli, Z'leri dolduracağız. Hükümetin vereceği karar önemli. Karar nasıl verilir, ne yönde çıkarsa X'ler, Y'ler, Z'ler görüşülür. Ancak çok erken."
             TÜSİAD'ın, Doç. Dr. Kamil Yılmaz, Doç. Dr. Cevdet Akçay, Doç. Dr. Emre Alper'e hazırlattığı "Enflasyon ve Büyüme Dinamikleri: Gelişmekte Olan Ülke Deneyimleri Işığında Türkiye Analizi" raporunda, büyümeyi yüksek enflasyonun sınırladığı belirtildi.
             Enflasyonun yüzde 40'tan yüzde 20'ye indirilmesinin, uzun vadede yıllık büyümeyi yüzde 1.8 - 2.8 artıracağı belirtildi. Raporda, "Enflasyonun kontrol altına alındığını ve çalışmanın hesaplarıyla uyumlu olarak büyüme hızının yüzde 2 daha yüksek olacağını kabul edersek milli gelir 13 yılda ikiye katlanır" denildi.
             Raporla ilgili panele katılan Merkez Bankası Başkan Yardımcı Fatih Özatay, "Enflasyonu düşürmek için büyümenin de düşmesi gerekiyor" söylemini "hurafe" olarak niteledi.
             Doç. Dr. Akçay da Türkiye'de sürecin, 'büyü ve duvara çarp' şeklinde olduğunu belirterek, "Bu bir nevi intihar teşebbüsü" dedi.
             Hükümet, 4 milyar dolar gelir hedefi ile açıkladığı özelleştirme programına, İstanbul Menkul Kıymetler Borsası (İMKB), İstanbul Altın Borsası (İAB) ve Milli Piyango'yu da aldı.
             Devlet Bakanı ve Başbakan Yardımcısı Abdüllatif Şener, 2003 yılı özelleştirme programını açıkladı. Yılın ilk çeyreğinde Petkim, Gerkonsan, Taksan, TZDK'nın Adapazarı işletmesi, Seka'nın Akdeniz, Aksu, Balıkesir, Çaycumu işletmeleri ile Eti Gümüş ve Eti Elektrometalurji işletmeleri için ihaleye çıkılacak. İMKB, İstanbul Altın Borsası ve Milli Piyango İdaresi'nin özelleştirme kapsamına alınacağı ve yasal düzenlemeler yapılarak hızla özelleştirileceklerini bildiren Şener, "Özelleştirme, 3, 3 ve 6 aylık dilimler halinde açıklandı. Siz, bunu ihale tarihleri olarak kabul edin. Çünkü, hemen düğmeye basıyoruz" dedi.
             Köprülere işletme devri
             Başbakan Yardımcısı Şener, özelleştirme kapsamına yeni alınacak kuruluşlar arasında, otoyollar ve boğaz köprülerinin de bulunduğunu, bunların, 'işletme hakkı devri' yoluyla özelleştirileceğini kaydetti. Türkiye Halk Bankası'nın da özelleştirme kapsamına alınıp, hazırlık işlemleri sonrasında programa alınacağını bildiren Şener, enerji üretim ve dağıtım tesislerinin de özelleştirme kapsamına alınarak, hazırlık işlemine tabi tutulacağını, ardından programa alınacaklarını söyledi.
             İşsiz kalma önlenecek
             Şener, 2003 yılı özelleştirme hedefine değinirken, "17 yılda yapılan özelleştirme uygulamasının (8 milyar dolar), en az yarısını 2003 yılında gerçekleştireceğiz. Şimdi tabii piyasa koşullarına bağlı, alınacak tekliflere bağlı, sözleşmelerin bağlanmasıyla ortaya çıkacak yapıya bağlıdır" diye konuştu.
             Özelleştirme kapsamına alınan kuruluşlarda 64 bin işçinin çalışmakta olduğunu ve 'Özelleştirmeyi, işsiz kalmayı önleyecek bir mekanizma içinde' gerçekleştireceklerini belirten Şener, TURBAN, TZDAŞ, TÜMOSAN ve TDÇİ'nin de birleştirme yoluyla tasfiye edileceklerini söyledi.
        Halka açılarak büyüdüler
             Türkiye'nin en kârlı kurumlarından biri olan İstanbul Borsası, dünyanın önde gelen halka açık borsalar karvanına katılıyor. İlk kez 4 Kasım 2001 tarihinde Milliyet gazetesi tarafından kamuoyuna duyurulan İMKB'nin özelleştirilmesi, yasa değişikliği yapılarak gerçekleşecek. Uzmanlar, özelleştirme öncesinde borsanın statüsünün değiştirilerek kurumun anonim şirket (AŞ) haline getirilmesi gerektiğini söylediler. 
             Dünyanın önde gelen borsalarından Londra Borsası, Deutsche Borsa, New York Borsası, Stockholm Borsası ve Nasdaq halka açık. Uluslararası finans piyasasının baş aktörleri olan bu borsaların büyük bölümü 90'lı yılların başından itibaren önce şirketleşip daha sonra da özelleştirildiler. Son olarak Avrupa'nın en büyük borsalarından Lonra Borsası, üyelerinin oybirliğiyle önce limited şirkete dönüştü, 2000 yılı sonunda da hisseleri halka arz edildi. 
             Borsa özelleştirmeleri Mısır, Tunus, Brezilya gibi gelişmekte olan ülkelerde yaygınlaşıyor. Bu borsalar kamu egemenliğinden çıkıp kâr amaçlı işletmeler haline gelme hazırlıkları içindeler.
        
        
        
