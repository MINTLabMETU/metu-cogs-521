                       
        
        
                
             haber
                   
             Prof. Türker Minibaş (İktisatçı)
        Kazanılmış haktır
             Seçim sonrasında bir milletvekili seçimi kazanamasa bile bu kazanılmış bir hak olduğu için geri ödenmesi doğru değil. Bu kazanılmış bir hak olduğu için, belki de milletvekilleri seçim tarihi bile ona göre belirlenmiş olabilir. Seçimden hemen sonra seçimi kaybetse de milletvekillerinin işleri hemen o gün bitmiş olmuyor. Devir teslimine kadar çalışıyor. Bu nedenle geri iade etmeleri bu durumda çok mantıklı olmaz. Milletvekilleri bu maaşları 'vermeliler, vermemeliler' konusu birtakım ahlaki değerlendirmelere girer. Bu da ancak bir siyasi 'biz bunu hak etmedik' derse olabilir ama bunu diyen de olur mu bilmiyorum.
             Berhan Şimşek (CHP Milletvekili Adayı)
        Parayı bağışlasınlar
             Türkiye'de bir dönem yasalarla bilgili insanların politika yapmaları engellendiği için 1983'ten sonra servet kurmak, para kazanmak için vekil olundu. Kendi servetlerini kurmanın vekili oldukları için bu paralar onlara helal olsun. Ama bu ülkenin geleceğine vekillik yapsalar 'Bizim için en büyük onur bu milletin vekili olmanın onurudur. Bu parayı almayayım' derler. Mesele bu görevin önemini, kutsallığını, ciddiyetini kavramakta. Kendilerine yakıştırıyorlarsa alsınlar. Bu bir vicdan meselesi. Bu durumdan rahatsız olan, duyarlı milletvekillerimiz de vardır. Eğitim dönemi yeni başladı; çocuklar kalem alamıyor, defter alamıyor. Bu maaşları Türkiye Eğitim Gönüllüleri Vakfı'na da bağışlayabilirler. 
             Bedri Yaşar (MHP Milletvekili)
        Almak doğru değil
             Bu seçimde bir milletvekili yeniden seçilememişse bence üç aylık maaşından hak ettiği kadarını alıp kalanını geri vermelidir. Seçilemeyen milletvekili bence bu parayı almamalı. Örneğin 15 Ekim'de üç aylığı alıyorsa, seçilememesi halinde 3 Kasım'a kadar olan bir aylığını almalı. Seçilmemişse de almamalı. Doğrusu bu, çalışmıyor ki alsın. Bu kadar açık bir konu. Bu işin öyle Türkiye'nin ekonomik nedenleriyle falan da bir alakası yok. Bir insan çalışır ve çalıştığının karşılığı neyse onu alır. Türkiye dünyanın en zengin ülkesi bile olsa netice değişmez. Bu ne kadar çalıştığınıza bağlı. Bence bir insan 15 gün çalışıyorsa 15 günlük, bir ay çalışmışsa bir aylığın karşılığını almalı. Vehbi Koç Vakfı (VKV), Haydarpaşa Numune Hastanesi bünyesinde 3 milyon dolar (yaklaşık 4 trilyon 900 milyar lira) harcayarak acil servis ve travmatoloji merkezi oluşturdu. Vehbi Koç Acil Tıp Merkezi'nin tıbbi cihaz ve donanımını ise Sağlık Bakanlığı sağladı.
             Koç ailesi tarafından yaptırılan Trafik Kazaları ve 1. Basamak Tedavi Hizmetleri Polikliniği'nin yenilenmesiyle kurulan merkezin açılışında konuşan Koç Vakfı Başkanı Semahat Arsel de, acil bakım birimlerinin önemine dikkat çekti.
             Avrupa İnsan Hakları Mahkemesi (AİHM), obezite hastalarının insan hakları ihlaline uğradığı gerekçesiyle Türkiye'yi yargılamaya hazırlanıyor.
             İzmir'in Karşıyaka ilçesi Bayraklı semtinde oturan obezite hastası 34 yaşındaki Emin Özkul, obez hastalarının haklarının gözetilmediği ve mağdur oldukları gerekçesiyle AİHM'ye başvuruda bulundu. Başvuru temmuzda kabul edilirken, dava açılmasına karar verildi. Türkiye Cumhuriyeti önümüzdeki günlerde açılacak obezite davası nedeniyle yargılanacak.
        Orta Doğu Teknik Üniversitesi (ODTÜ) Deniz Mühendisliği Araştırma Merkezi Başkanı Doç. Dr. Ahmet Cevdet Yalçıner, Marmara'da tsunami (dev dalgalar) oluşabileceğini söyledi. Yalçıner, "Marmara'da tsunami olasılığı yüzde 6'dır. Tsunami olursa bazı bölgelerde 6 metreye varan kısa süreli dalga ve şiddetli akıntı oluşabilir. Beton evler yıkılmaz. Ancak ahşap evlerde oturanlar hemen evlerini terk etmelidir" dedi. Susurluk davası kapsamında cezaya çarptırılan Korkut Eken'in yargılanması kararının ardından, Bağımsız milletvekili Mehmet Ağar ile Ünal Erkan tanık olarak ifade verdi. Ağar çıkışta, "Eken namuslu bir vatan evladıdır. Mevcut halinden üzüntümüz vardır" dedi. 
             Kadıköy Belediyesi Ataşehir Hayvan Barındırma Merkezi'ndeki köpekler, Vivaldi'nin eserleri dinletilerek rahatlatılıyor. Kadıköy Belediyesi ile Kadıköy Hayvan Dostları Platformu, 4 Ekim Dünya Hayvanları Koruma Günü nedeniyle Hayvan Barındırma Merkezi'nde sokak köpeklerine klasik müzik dinletti. Barınağın açık alanına konulan hoparlörlerden müziği duyan köpekler, havlamayı keserek sakinleşti.
             YTP, seçim bildirgesini 6 Ekim'de açıklıyor. 39 konuda hedeflerini belirleyen YTP, okullarda zorunlu demokrasi dersini, kitaptan KDV'nin kaldırılmasını, özgür ve özerk üniversiteyi savunuyor.
             Seçim Bildirgesi'nde 10 başlık altında YTP tanıtılıyor. "Hedefimiz Türkiye koalisyonu'', "Siyaset amaç değil araçtır", "Bize güvenin", "Korkularımızı hep birlikte yeneceğiz", "Unutulmuşların temsilcisi olacağız", "Seçim eski ile yeni arasında", "Neremiz yeni?", "AB çağı paylaşma mesajıdır", "İstanbul ruhunu yaşatacağız" ve "Hep iyinin peşindeyiz" başlıkları altında tanıtılan YTP'nin, hedefleri de 39 ayrı madde ile dile getiriliyor.
             Ülkenin sorunlarına bakış ve çözüm önerilerinin de açıklandığı konular arasında; "Çocuklarımız için Yeni Türkiye", "Gençlerimiz için Yeni Türkiye", "Kadın ve erkeği eşit bir Türkiye", "Engelliler için engelsiz Türkiye", "Yaşlılar ve emekliler için yeni bir Türkiye", "Yeni bir Türkiye için eğitim", "Özgür ve özerk üniversite", "Yatırım seferberliği", "İhracattan ithalata",
             "Tarımdan denizcilik sektörüne" yer alıyor.
             Yerli ve yenilenebilir enerji kaynaklarından yararlanılarak "Ulusal enerji politikası" öneren YTP, doğal çevreyi koruyarak madenciliğin teşvik edilmesini savunuyor.
             "İşsizliği kader olmaktan çıkaracağız" başlığı altında yeni istihdam yaratılması konusunda görüşlerin yer aldığı bildirgede, okullarda zorunlu demokrasi dersi, kitaptan KDV'nin kaldırılması gerektiği kaydediliyor. Hayvan hakları, kültür ve sanat ile ilgili bakış açısı, deprem ve diğer doğal afetler karşısında yapılması gerekenlerin de yer aldığı bildirgede, "Trafik canavarına dur" başlığı altında kazaların önlenmesi için neler yapılması gerektiği de anlatılıyor. 
             YTP'nin sloganlarında, Genel Başkan İsmail Cem ön plana çıkarılıyor. "Yeni Türkiye yeni başbakan", "Ben hazırım",öBen de size güveniyorum" sloganları dikkati çekiyor. Milliyet
             SP Genel Başkanı Recai Kutan, dün partisinin seçim bildigesini açıkladı. Hedeflerini, "Yaşanabilir bir Türkiye, Yeniden Büyük Türkiye ve Yeni Bir Dünya" olarak sıralayan Kutan, uygulayacakları "Acil Ekonomik Onarım Programı" ile Türkiye'yi bir yılda yaşanabilir ülke, beş yılda da güçlü bir ülke haline getireceklerini söyledi. Bildirgede ise AKP'ye ilgili şu değerlendirmeler yer aldı:
             "Milletimiz bilmeli ki, önemli olan kimin yaptığı değil neyin yapıldığıdır. 3 Kasım seçimlerinde bilinen klasik partilerin yanına bir de Milli Görüş'ü taklit eden parti konulmuştur. Bu parti, bir yandan tabanda Milli Görüş gibi görüntü vermeye ve davranmaya çalışırken, diğer yandan bazı çevrelere IMF politikalarına devam edeceği mesajını vermektedir. Şurası çok iyi bilinmelidir ki aziz milletimiz, engin feraseti ile herşeyin farkına varacak ve gerekeni yapacaktır." 
             SP'nin "Acil Onarım ve Atılım Programı" adını taşıyan bildirgesi ağırlıkla kapatılan RP'nin Genel Başkanı Necmettin Erbakan'ın görüşlerinden alıntılardan oluşuyor. Bildirgede, iktidara gelinmesi halinde Refahyol'daki gibi "Havuz Projesi"nin hayata geçirileceği belirtilirken, din ve vicdan özgürlüğü önündeki tüm engellerin kaldırılacağı, kesintisiz 8 yıllık eğitime son verileceği savunuluyor. Bildirgede DGM'lerin tamamen kaldırılacağı, MGK'nın ise siyasi iktidara savunma konusunda danışmanlık yapan bir kuruma dönüştürüleceği ifade ediliyor.
             Başbakan Yardımcısı Mesut Yılmaz, Avrupa Birliği (AB) ile müzakere tarihi için adresin AB Komisyonu'nun 9 Ekim'de açıklayacağı "İlerleme Raporu" değil, Kopenhag Zirvesi olduğunu söyledi. Yılmaz, raporun "durum tespitinin" ötesine geçmeyeceğini bildirdi.
             Yılmaz, basın toplantısında, Brüksel'deki temaslarıyla ilgili bilgi verdikten sonra soruları yanıtladı. 9 Ekim'de açıklanacak İlerleme Raporu'nun teknik bir değerlendirme olduğunu vurgulayan Yılmaz, şunları kaydetti:
             "Raporda tarih verilmesi gibi siyasi bir unsur yer almayacaktır. Bizim için önemli olan Kopenhag'da verilecek siyasi karardır. Türkiye'ye müzakere tarihi verilmemesi için haklı hiçbir neden yok. Türkiye tarih almak için gerek siyasi gerekse diplomatik alanda tüm gücünü kullanacaktır. Aralıktaki zirveye kadar yapılacak tüm değerlendirmeler spekülasyonun ötesine geçmeyecektir." 
             AB Komisyonu sözcülerinden Jean Christophe Filori, dün çıkan haberleri yalanlayarak İlerleme Raporu'nun veri ve analizlere dayalı bir belge olacağını, Türkiye konusunda da artıların olduğu kadar eksilerin de raporda yer alacağını söyledi. Filori, tarih kararını AB liderlerinin vereceğinin altını bir kez daha çizdi.
        Komisyonların yetkisi yok
             Adayların yıl içinde gösterdikleri ilerlemeleri içeren ve İlerleme Raporu adında bir belge hazırlayan AB Komisyonu, tamamen teknik bir göreve sahip. Komisyon'un adaylar için yaptığı dğerlendirme, bir bakıma liderler için tavsiye niteliği taşıyor. Ancak bir adayın üye olabilmesi için kararı Komisyon veremiyor. Bu karar 12-13 Aralık'ta Kopenhag'da yapılacak liderler zirvesinde alınacak.
        Birlikte son eğilim
             Türkiye konusunda öne çıkan iki senaryo var. Bunlardan ilki İlerleme Raporu'nda belirlenecek eksiklerin tamamlanmasının ardından kısa vadede Ankara'yla müzakereye başlanacağı yönünde bir ifade kullanılması. İkinci senaryo ise Kopenhag'da Komisyon ve bir sonraki dönem başkanı Yunanistan'a müzakerelere başlamak için gerekli hazırlıkların yapılması yönünde görev verilmesi. 
             AB Dönem Başkanı Danimarka Başbakanı Anders Fog Rasmussen, aralıktaki Kopenhag Zirvesi'nde Birliğin üyelik müzakerelerinin başlaması için Türkiye'ye tarih verilmesi konusunda "olumsuz" ve "katı bir tavır" ortaya koydu.
             Atina'da Başbakan Simitis'le görüşen Rasmussen, şunları söyledi: "Türkiye'ye sadece Kopenhag siyasi kriterlerini yerine getirirse üyelik müzakerelerinin başlaması için tarih verilebilir. Türkiye de bu kriterleri yerine getirmiyor." 
             Rasmussen, TBMM'de kabul edilen reformları kastederek, "Son zamanlarda cesur adımlar atıldı" demekle birlikte, diğer tüm aday ülkelere geçerli kriterlerin Türkiye için de geçerli olduğunu, ancak üyelik müzakerelerin başlayabilmesi amacıyla bir tarih alabilmesinin siyasi kriterleri yerine getirmesi gerektiğini belirtti.
             Simitis'ten destek
             Yunanistan Başbakanı Kostas Simitis ise ülkesinin bu konunun Kopenhag Zirvesi'nde görüşülmesinden yana olduğunu kaydederek, "Türkiye aday ülkedir. Yunanistan, hem Türkiye hem de AB'nin daha sıkı işbirliği yapmalarını sağlayacak karar ve tedbirlerin alınmasından yanadır" dedi.
             DYP Genel Başkanı Tansu Çiller, İzmir gezisinde AKP'ye yüklenerek "Bizim sağımızda macera var. Devletle kavgalı olan var. Kavgaya, maceraya vakit yok. Başbakanının kim olacağını bile bilmediğiniz partiye oy verip büyük hata yapmayın" dedi.
             İzmir gezisine Kiraz'a bağlı Karaburç köyünden başlayan Çiller, köydeki boş araziye helikopterle indi. Köylülerin yakın ilgi gösterdiği Çiller, halktan korkanların seçimleri erteletmek istediğini, ama bunu engellediklerini söyledi. 
             CHP'li Kemal Derviş'in IMF'den alınan paraları çiftçiye göstermediğini savunan Çiller, "'Bir daha Derviş' diyorlar. O hükümet ortağı olduğu zaman traktörünüzü sattınız, şimdi de evlerinizi mi satacaksınız? Bebeklerin bile borcu var bu ülkede. O borç, Derviş borcu. Şimdi o Derviş, CHP'ye takılmış gelmeye çalışıyor. Sakın aldanmayın" dedi.
             Ödemiş'e bağlı Kaymakçı ve Çaylı beldelerinde de halka seslenen Çiller AKP ile ittifak tartışmalarıyla ilgili bir soruya şu yanıtı verdi: "Bu işin muhatabı CHP'dir. Biz diyoruz ki, 'İki turlu seçime gidelim'. Ama bunu yapabilmemiz için CHP ne diyor? Onu bilmemiz lazım. Milletimiz dikkatli olmalıdır. Milletimiz kimin başbakan olacağı belli olmayan bir kanala yönelmesin. "
             AKP Genel Başkanı Recep Tayyip Erdoğan, üniversitelerdeki türban sorunuyla ilgili çıkışını sonunda yaptı. Erdoğan, FP'nin kapatılmasına neden olan türbanlı Merve Kavakçı'nın dayısı milletvekili Zeki Ünal'ın memleketi Karaman'da yaptığı konuşmada, eğitimde kafalara bakma döneminin olmaması gerektiğini belirterek, "Kafaların içine bakılıyor, yeşil. Bize kırmızı ve flu lazım diyorlar. İlim yapılmasını engelliyorlar, bu mantık iyi olmaz. İlimin önünü kesenlerin önü kesilecektir" dedi.
             Erdoğan, dün Karaman'da yaptığı mitingde, eğitim ve öğretiminin önündeki enegellerin toplumsal uzlaşmayla kaldıralacağını söyledi. Böyle eylemlere girmeye hiç kimsenin hakkı olmadığını belirten Erdoğan, "Laikliği her inancın güvencesi olarak görüyoruz. Din istismarına müsade etmeyeceğiz. Ama din istismarı adıyla bazılarının önünün kesilmesini, biz engelleyeceğiz. Önünde duracağız. Dinsel milliyetçiliğe de karşıyız" diye konuştu.
             Kara çarşaflılardan alkış
             Bu türban mesajı sayesinde, meydandaki başta kara çarşaflılardan olmak üzere büyük alkış alan Erdoğan, "Biz bedel öderiz. Yolumuz ırak, yükümüz ağır. Bizi yok etmeye gelenler, biz de hayat bulacaklar" dedi. 
             Meclis'i karıştıran türbanlı Kavakçı'nın dayısı Karaman Milletvekili Zeki Ünal' da yaptığı konuşmada, türban çıkışı yaptı. Ünal, "Kızlarımızı hapse attıran bu hükümetten, 3 Kasım da hesap soracağız" dedi. 
             Norveç Savunma Bakanı Christine Krohn Devold, kadın meslektaşı Tayyibe Gülek'le görüşmesinde siyaset yerine ailelerinden söz etti. Devold, Gülek'e "Babanız da ünlü bir politikacıymış. Siz ne zaman siyasete girdiniz?" sorusunu yöneltti. Annesinin de politikacı olduğunu söyleyen Devold, "Benim annem politikaya girmemezi istemedi" dedi. Devold, "İki ülkenin de kadın bakanı var. Türkiye bu açıdan çok modern. Yurtdışına gönderdiğiniz büyükelçiler arasında kadınlar çoğunlukta" diye konuştu.
             Eski milletvekili ve gazeteci-yazar Sadullah Usumi toprağa verildi. Usumi için ilk tören, Cağaloğlu'ndaki Türkiye Gazeteciler Cemiyeti (TGC) önünde düzenlendi. TGC Başkanı Orhan Erinç, Usumi'yi 46 yıldır tanıdığını dile getirerek, "Sadullah Usumi, ülkemizde hem medya hem de demokratikleşmeyle ilgili olaylara damgasını vurmuştur" dedi. Erinç konuşmasında, gazetecilerin sosyal haklarının sağlanmasında etkili olan Usumi'nin yokluğunu hissedeceklerini vurguladı. Usumi'nin cenazesi daha sonra Sultanahmet Camii'ne götürüldü. Usumi'nin eşi Nebahat Usumi'ye sarılarak başsağlığı dileyen CHP Genel Başkanı Deniz Baykal, Usumi'nin seçkin, aydın, değerli bir halk adamı olduğunu dile getirerek, "Usumi çok özel bir insandı. Değerli bir gazeteciydi" dedi. Cenaze namazında Baykal ve beraberindekiler ön sıralarda saf tuttu. Usumi'nin cenazesi Nakkaştepe Mezarlığı'nda toprağa verildi.
             Kazanamayan depresyonda!
             Yaklaşan genel seçim öncesi çok büyük beklenti içine giren fanatik milletvekili adaylarına, seçim sonunda depresyona girebilecekleri uyarısı yapıldı. Selçuk Üniversitesi Tıp Fakültesi Psikiyatri Anabilim Dalı Öğretim Üyesi Prof. Dr. Rahim Kucur, adayların, seçim hazırlıkları çerçevesinde milyarlarca lira para harcadığını, seçim tarihine kadar yürüttüğü çalışmalar ve seçilmeme endişesiyle de büyük stres içine girebildiklerini vurguladı.
             Bodrum CHP'den İngilizce tanıtım
             Muğla'nın CHP'li milletvekili adayları, Bodrum'da renkli bir toplantıyla tanıtıldı. Adayların İskele Meydanı'ndaki toplantıda kendilerini tanıtarak parti programları hakkında bilgi vermesini yabancı turistler de izledi. Meraklı turistler için İngilizce çeviri yapıldı. Bodrum'da yaşayan sanatçı Nigar Uluerer ile Hayvan Hakları Derneği üyeleri de CHP adaylarına destek verdi. 
             Meral: Geminin kaptanı IMF
             Türkiye İşçi Sendikaları Konfederasyonu (Türkİş) Genel Başkanı ve CHP Ankara milletvekili adayı Bayram Meral, Türkiye'de geminin yürümediğini belirterek, "Gemiyi yürütemezsiniz, çünkü geminin kaptanı değilsiniz. Geminin kaptanı IMF ve Dünya Bankası" dedi. Türkiye Enerji, Su ve Gaz İşçileri Sendikası Başkanlar Kurulu toplantısında konuşan Meral, halkın sorunlarını bilmeyen siyasilerin sandıkta bunun cevabını alacaklarını kaydetti.
             Karayalçın: SHP adayı Matkap
             SHP Genel Başkanı Murat Karayalçın, 3 Kasım seçimlerine giren partilerin hiç birinin solu temsil etmediğini savunarak, "Seçimlerde gerçek solu bağımsız adayımız Nihat Matkap temsil ediyor" dedi. SHP'den istifa ederek Hatay'dan bağımsız milletvekili adayı olan eski Bakan Nihat Matkap'ı desteklemek ve (MKYK) toplantısını yapmak üzere Hatay'a gelen Karayalçın, CHP'den istifa ederek bağımsız kalan Antakya Başkanı İris Şentürk'ü ziyaret etti. 
             Centilmen partiler de var
             Gaziantep'te dokuz siyasi partinin il başkanları, seçim süresince çevre kirliliğinin önüne geçilmesi ve seviyeli propoganda için "centilmenlik protokolü" imzaladı. CHP, DYP, ANAP, MHP, AKP, DSP, SP, YTP ve BBP il başkanlarının imza attığı protokol için, Ticaret Odası salonunda bir tören düzenlendi. Parti bayraklarının ve ses sistemlerinin nasıl kullanılacağını düzenleyen protokole göre; il başkanları, kente gelen her genel başkanı da ziyaret ederek jest yapacak.
             Haberi olmadan aday gösterilmiş
             DTP Genel İdare Kurulu üyesi ve TBMM eski Genel Sekreteri Tacettin Yinanç, 3 Kasım'daki seçimlerde kendisinin herhangi bir talebi olmadan DYP listelerinden Kahramanmaraş 4. sıradan aday gösterildiğini, bu hareketle kişilik haklarının hiçe sayıldığını söyledi. DYP ise DTP'nin partilerinin listesinden seçime girme kararı almalarının ardından Mehmet Ali Bayar tarafından bu ismin kendilerine verildiğini bildirdi. Başbakanlık'tan önceki gün yapılan 21 bin 475 geçici orman işçisinin kadroya alınacağına ilişkin açıklamanın ardından koalisyon ortağı partiler arasında tartışma çıktı.
             Bu konudaki kararname imzaya açılırken, DSP'li Orman Bakanı Nami Çağan dün yaptığı açıklamada üç ila 11 ay süreyle geçici çalıştırılan işçilerden 21 bin 475'inin kadroya alınarak, işçiler arasındaki huzursuzluğun giderileceği, iş güvenliğinin sağlanacağı ve ormancılık çalışmalarının verimli yürütüleceği kaydedildi.
             Maliye Bakanı Sümer Oral ise daha önce Başbakan Bülent Ecevit, Dışişleri Bakanı ve Başbakan Yardımcısı Şükrü Sina Gürel, Orman Bakanı Nami Çağan, Orman İş Sendikası Genel Başkanı ve kendisinin imzaladığı protokole, "Ekonomik program ve önceki emsal uygulamalardaki esaslara uygun olması kaydıyla" şerhini koyduğunu söyledi.
             Türkiye'nin uyguladığı ekonomik programın ve bütçe hedeflerinin çok önemli olduğunu ve bundan taviz verilmemesi gerektiğini kaydeden Oral, bu geçici işçilerin kadroya alınmasının ilave bir yük getirmeyecek bir yöntem ile kabul edilebileceğini söyledi.
             '200 trilyon ek yük getirir'
             Kararnameyi, Bakanlar Kurulu'na geldikten sonra inceleyeceğini ve ekonomik program ve bütçe kriterlerine uyması durumunda kararnameyi imzalayacağını vurgulayan Oral, "Bütçe ve programa seçim öncesi aykırı gelecek uygulamalar yapmamalıyız. Bu düzenlemede de bütçedeki ödenekler dikkate alınmalı, bütçe başladığı ödeneklerle tamamlanmalı" şeklinde konuştu. Oral, söz konusu kararname Bakanlar Kurulu'nda görüşülürken çekincelerini de anlatacağını söyledi.
             Ekonomi yetkilileri ise 21 bin 475 geçici işçinin kadroya alınmasının bütçeye yıllık maliyetinin 150 - 200 trilyon lira olduğunu ve bütçe dengesini zedeleyeceğini belirtiyor.
        Türker: Kadro programı bozmaz
             Devlet Bakanı Masum Türker, seçim yatırımı olarak görülen, geçici orman işçilerinin daimi kadroya alınmasını, "doğru bir davranış" olarak niteledi. Türker, geçici işçilerle ilgili protokolde orman işçilerinin dışarıda bırakıldığını anımsatarak, "Sanıyorum sayın Bakan (Orman Bakanı) protokole almamızı istiyor ve doğru davranıştır" dedi. Bunun külfetinden çok avantajı olacağını savunan Türker, "Ekonomik programa bir etkisi olmaz. Bu işçilerin çoğu döner sermaye işçileridir. Zaten çalışıyorlar, maaşları zaten ödeniyor, külfet getirmelerini beklemeyelim" dedi.
             Irak için komisyon 
             Türker, Cumhurbaşkanı Sezer tarafından kabulü sonrasında da gazetecilere yaptığı açıklamada da "Irak'a ABD operasyonun vereceği zarar konusunda Hazine Müsteşarlığı'nda bir çalışma başlatıldı. Türkiye, finansman açığı değil zarara uğrayacak. Zarar kavramının içine sadece parasal değerler yok. En önemli sorun 2 milyona yakın mültecinin gelmesi olacak" dedi.
             Karaca Mestçi, ABD'nin en büyük şirketlerinden Enron'un batış hikayesine tanıklık etmiş birkaç Türk'ten biri. Şirketin Londra Ofisi'nde, çelik ve kağıt türevli piyasalar bölümünde yönetici olarak çalışırken patlayan muhasebe yolsuzlukları nedeniyle de işinden olan binlerce çalışandan biri. 
             Şimdi Deutsche Bank'ta enerji bölümünde yöneticilik yapan Mestçi, Enron'un neden battığı, nasıl yolsuzluk yapıldığı ve batış sürecinde neler yaşandığını, işten çıkarılınca Playgirl'e nasıl poz vermediğini anlattı...
        
        
        
