                       
        
        
                
             haber
                   
        İstanbul Üniversitesi'nin 2002 - 2003 akademik yılı açılışında yaşanan manzaralar, AB'ye girmeye çalışan Türkiye'ye yakışmadı. Rektör Prof. Dr. Kemal Alemdaroğlu'nun konuşması sırasında YÖK'ü protesto eden Başak Şahin adlı genç kız polisler tarafından gözaltına alındı. Fen - Edebiyat Fakültesi Konferans Salonu'undaki törene Devlet Bakanı Masum Türker, İstanbul Valisi Erol Çakır, 1. Ordu Komutanı Orgeneral Çetin Doğan, Emniyet Müdürü Hasan Özdemir ile bazı milletvekilleri katıldı. Çakır ve Özdemir salondan ayrıldıktan bir süre sonra Başak Şahin ayağa kalkıp YÖK'ü protesto etti. 
             19 ÖĞRENCİ GÖZALTINDA
             Alemdaroğlu kürsüde konuşurken kız öğrenci, "YÖK'e hayır, demokratik ve özgür üniversite istiyoruz. Onlarca öğrenci hakkında anadilde eğitim için soruşturulma başlatıldı" diye tepkisini dile getirdi. Yaşanan koşuşturmanın ardından polis ve görevliler genç kızı sürekleyerek dışarı çıkarıp karakola götürürken; Alemdaroğlu konuşmasına devam etti. Bu sırada salonda yaşanan hareketlilik balkona da yansıdı. Balkondaki bir grup "IMF'ye hayır", "Öğrencilere daha fazla söz hakkı" yazılı karton dövizlerle protestoya katıldı. 8'i kız 19 öğrenci gözaltına alındı.
             Anayasa Hukukçuları ne diyor?
        Bence öğrenciler dava haklarını kullanmalı...
             İFADE özgürlüğü çervevesinde insanların görüşlerini belirtebileceğini anımsatan Prof. Arslan Gündüz şunları söyledi: "Suç teşkil edecek bir davranışta bulunmayan kişinin gözaltına alınması demokratik bir sistemde kabul edilemez. Belki dışarı çıkartılabilir. Pankart da kişinin görüşünü yazılı belirtmesidir. Ben AHİM'de konuşurken pankart açtılar. Sadece dışarı çıkarıldılar."
             Prof. Dr. İbrahim Kaboğlu da görüşlerini şöyle dile getirdi: "Hakaret ve şiddet çağrısı yoksa bir kişiyi alıp götüremezsiniz. Anadilde eğitim, anadilde yayın konusundaki taleplerin dışında suç oluşturan eylem yoksa öğrenci karakola götürülemez. Dava açabilirler."
             Polisler böyle götürdü
             Fen Edebiyat Fakültesi'ndeki törende Alemdaroğlu konuşurken ayağa kalkıp "Demokratik üniversite istiyoruz" diye bağıran Başak Şahin, salondaki güvenlik görevlileri tarafından önce yaka paça dışarı çıkarıldı. Sonra yerlerde sürüklenerek karakola götürülen genç kız, burada gözaltına alındı. Şahin'in ardından aynı salonda pankart açan 19 öğrenci de polis tarafından gözaltına alındı. Uzmanlar, sanal seksin normal cinsel hayatı zenginleştirici boyutunun olabileceğini belirtiyor. Ancak dokunarak, koklayarak yaşanan cinsel hayatın yerini tutamayacağını söylüyor. Kadıköy Acıbadem Hastanesi Cinsel İşlev Bozuklukları Merkezi'nden Doç. Dr. Cem İncesu'yla sanal seksin gerçek cinsel hayata etkilerini konuştuk.
        Sanal seks hangi durumlarda gerçek cinsel hayatı etkiler?
             Kişinin gerçek yaşamındaki partner ya da partnerleriyle iletişimini, cinsel doyumunu ve frekansını olumsuz yönde etkilemeye başladığında, sanal seksin gerçek cinsel yaşamının yerini almaya başladığında, sorun olmaya başlar.
        Sanal seksle ilgili size başvuran vakalar var mı?
             Sayıları henüz çok olmamakla birlikte son birkaç yıldır başvuranlar oluyor. En temel ortak özellikler, eşleri ya da partnerleriyle iletişim sorunları yaşamaları, özel yaşamlarında ve kişiler arası ilişkilerinde sorumluluk almaktan kaçınmaları, bir de içinde yaşadıkları ilişkide son derece mutsuz oldukları halde çeşitli nedenlerle ilişkiyi bitiremeyerek sanal seks gibi farklı dinamiklerle ilişkilerini sürdürmeye çabalamaları sayılabilir. Genellikle eğitimli, orta - üst sosyoekonomik gruplarda yer alan, bilgisayar - internet ikilisinin iş yaşamından özel yaşama her alanını kapsadığı meslek gruplarından kişilerde bu sorunlar daha çok yaşanıyor. Riske girmek istemeyen ev kadınları ile gençler ve ergenlerde de karşılaşıyoruz. Ayrıca toplumsal baskılar nedeniyle eşcinseller de daha sık sanal seksi tercih ediyor.
             Çare, duruma göre
        Bu vakalar hangi sorunlarla başvuruda bulunuyor?
             Ortak nedenleri arasında kendi eşleriyle ilişkilerinin bozulması, aktif cinsel yaşamlarının düzeninde aksamalar, cinsel istek ve doyum sorunları yaşamaları, karşı konulmaz biçimde saatlerce bilgisayar başında oturmaya bağlı uykusuzluk, iş performansında kayıplar gibi sorunlar başı çekmektedir.
        Sorunların giderilmesi için hangi tedavi şekilleri uygulanıyor?
             Cinsel terapiler, eş terapileri, grup terapileri ve çeşitli bireysel terapiler kişinin ya da çiftin sorununa ve içinde bulundukları duruma göre seçilerek uygulanmaktadır.
             Beş duyu da gerekir
        Sanal seks yararlı mıdır, zararlı mı?
             Kişinin gerçek cinsel yaşamı içerisinde zenginleştirici bir unsur, partneriyle iletişimini, cinsel doyumunu güçlendirici bir faktör olduğu ve böyle kaldığı sürece sanal seksin bir zararının olduğunu düşünmüyorum. Ancak sanal seks kişinin gerçek cinsel yaşamını olumsuz etkilemeye, partneriyle sorun yaşamaya başladığı noktada zararlı olabilmektedir. Kişinin cinsel açıdan kendisine, partnerine ve giderek çevresine yabancılaşmasını getirebilmektedir. Asla unutmamak gerekir ki, cinsellik iki insanın birbirine dokunmasıyla, tensel temasla, kokuyla bütün duyu organlarıyla yaşanan bir süreçtir. Tam bir cinsel doyum da ancak, bu beş duyunun devrede olması, duygusal - bilişsel tatminlerin yaşanmasıyla sağlanabilir. Yalnızca görme ve işitme duyularıyla cinselliği yaşamaya çalışmak cinselliğin kendisine yabancılaşmakdır.
        'Sevişmeye hayır deyince sapıttı!'
             S.Ö. (Kadın, sekreter): "İki yıl önce erkek arkadaşımdan ayrıldım. Gerçekten benim için kötü günlerdi. İşim gereği sürekli bilgisayar başındayım. Boş vaktim de oldukça fazla. O ara internet boşluktan olsa gerek bağımlılık yaptı. Bir gün 'icq'dan bir adamla konuşmaya başladık. Çok seviyeli bir adamdı. Hatta aramızdaki ilişki, karşı cinslerin ilişkisi değil, iki dost gibi oldu. Çünkü ayrıldığım erkek arkadaşımla ilgili sorunlarımı ona anlatıyordum, o da dinliyordu. Bir süre sonra onu unutturduğunu fark ettim. Dertleşmeden çok daha normal konuşmalar yapmaya başladık. Bir gün beni merak ettiğini, fotoğrafımı gönderip gönderemeyeceğimi sordu. Bir aydır konuştuğumuz için güvendim. Ama istememe rağmen o bana fotoğrafını göndermedi. Cep telefonumu zaten vermiştim. Bir gün yine icq'da konuşurken, işi gereği Almanya'ya yerleşeceğini ve benden bir isteği olduğunu söyledi. Ben de yapabileceğim bir şeyse yaparım dedim. Onunla sanal olarak sevişmemi istedi. Ben buna kesinlikle karşı çıktım. O da üzüldü, özür diledi. Fakat akşam eve gittiğimde bu kez beni cepten arayıp kesik kesik konuşmaya başladı. N'olur, telefonda sevişelim dedi. Hemen suratına telefonu kapattım. Bu birkaç gün daha sürdü. Sonunda onu polise şikâyet edeceğimi söyleyerek uzaklaştırabildim."
        Sanal başladı 'gerçek' bitti
             H.Ç. (Kadın, mimar): "Eskiden kendime göre birtakım ahlaki değerlerim vardı. Evliyken başka insanı akla getirmenin bile ayıp olduğunu düşünüyordum. İki yıl önce eşimin e - mail kutusunda bir kadınla yazışmalarını buldum. Uzun süre ciddi tartışmalar yaptık. Bir yıl kadar ayrı yaşadık. Ciddi sıkıntı yaşadım ve psikiyatra gittim. Kendimi toparladım ve tekrar bir araya geldik. Sonra o olay meydana geldi. Eşim ortadan kayboldu. Bir ay haber alamadım. Birden ortaya çıktı. Meğer sanal seks yaptığı kadınla yurtdışına tatile gitmiş. Üstüne üstlük döner dönmez boşanma davası açmış. O noktada bende ipler koptu. Son altı aydır chat'te birçok erkekle tanışıyorum. Sanal seks yapıyorum. Hepsinin telefonunu alıyorum. Canım sıkılınca telefon açıyorum. 'Sevişmek ister misin?' diyorum. 'Hayır' diyen çıkmadı. Son altı ayda böyle dört ilişkim oldu."
        Kriz sanal seksi 'patlattı'
             Psikolog Alanur Özalp de, kişilerin sanal dünyada seksle ilgilenmesinin muhteşem bir olay olduğunu düşünenlerden. İnternetin çıkması sayesinde hiçbir zaman seksi öğrenemeyecek insanların alternatifleri, pozisyonları, erkekleri, kadınları, dokunma, hissetme, deneme gibi şeyleri öğrenme fırsatı bulduğunu iddia eden Özalp, "Sakın engellemeyin" diyor. Sanal seksin keyifli bir olay olduğunu da savunan Özalp, sözlerini şöyle tamamlıyor: "İnsanlar hayatında hiçbir kadına veya erkeğe söyleyemediği şeyleri söylüyor. Takma isim kullanıyor, hiç isim kullanmıyor veya başka biri gibi davranıyorlar. Özgür oluyorlar. Ayrıca toplumsal ruhsal yıkımlar sekse yönelimi artırdı. Türkiye'de ekonomik ve siyasi kriz, belirsizlik, sanal seksi füzeledi. ABD'de de örneği var. 11 Eylül faciasından sonra Amerika'da da seks, seks ürünlerinin satışı ve doğum oranı müthiş arttı." Dedesi izin vermediği için okula gidemeyen Arzu Ciba, artık her gün imrenerek izlediği öğrencilerden biri. Onun da bir sınıfı, forması, kalemleri ve defterleri var. Bir de verilmiş sözü: "En iyi karneyi alacak." Arzu'nun gazetemiz sayfalarına önceki gün yansıyan öyküsü, onun okuması için sürdürülen girişimlerin de başarıya ulaşmasını sağladı. 
             'ERKEK ÖĞRETMEN OLMAZ'
             Bağcılar Kazım Karabekir İlköğretim Okulu Müdürü Müştabah Öztaykutlu, haberi gazetemizde görünce Arzu'nun dedesi Bedir Ciba'yı makamına çağırıp küçük kızı okula göndermeleri gerektiğini anlattı. Dede ise okumanın kız çocuklarına fayda getirmeyeceğini savundu. Ancak Öztaykutlu, sonunda taviz vermeyen dedeyi ikna etti. Arzu'yu okula teslim eden Ciba, şartlar koymayı da ihmal etmedi: "Öğretmeni erkek olmayacak. Kızlarla oturacak. İhtiyaçları karşılanacak."
             'BU GECE UYUYAMAM'
             Bunun üzerine okul müdürü de bir görevli eşliğinde Arzu'yu mağazaya göndererek, okul kıyafetleri ile ayakkabı aldırdı. Dün 1 - D sınıfına kaydedilen Arzu, öğretmeni Şerife Sema Özsoy'dan ilk dersini aldı. Okul yönetimi Arzu'ya nüfus cüzdanı çıkarılması için de girişimde bulundu. Adeta mutluluk sarhoşu olan Arzu'ya ne hissettiğini sorduk, o da anlattı: "Kimseyi utandırmayacağım. Bugün heyecandan uyuyamam herhalde. Eve gidip ödevlerimi yapacağım. Her sabah 06.30'da uyanırdım. Belki dedem okula gönderir diye. Sonunda gerçek oldu işte. Dünyanın en mutlu çocuğuyum."
        Bütün ihtiyaçları karşılanacak...
             Haberimiz üzerine Arzu dün okula başladı. Ailesinin durumu kötü olduğu için formasını ve ayakkabasını okul müdürü aldı. Bu gelişmenin ardından Sosyal Hizmetler ve Çocuk Esirgeme Kurumu İstanbul İl Müdürü Kahraman Eroğlu, Arzu'nun okuyabilmesi için gerekli olan tüm desteği vermeye hazır oldukları belirtti. Yeni eğitim ve öğretim yılının başlamasıyla birlikte türban yasağını protesto eden öğrenciler dün yine eylemdeydi. Acıbadem'deki Kadıköy İmam Hatip Lisesi önüne gelen türbanlı 10 öğrenci, kendilerini bahçe girişindeki demir parmaklıklara zincirleyerek slogan atmaya başladı. Çevrede önlem alan polis, bir süre sonra protestoculara müdahale etti. 
             YOL KESTİLER
             Zincirleri demir makasıyla kesen polisler, öğrencileri bir midibüse bindirdi. Öğrenciler midibüsün camlarına vururken, bir grup öğrenci ve veli de aracın hareket etmesini engellemek için önünü kesti. Polisin bu grubu uzaklaştırmak istemesi üzerine arbede çıktı. Aralarında velilerin de bulunduğu yaklaşık 10 kişi daha gözaltına alınarak midibüse konuldu. Kız öğrenciler Kadıköy İlçe Emniyet Müdürlüğü Çocuk Büro Amirliği'ne, velileri ise Hasanpaşa Karakolu'na götürüldü.
             İstanbul Kantinciler Esnaf Odası (İKEO) Başkanı Vahap Osmanoğlu, Milliyet'te kantinlerle ilgili yayınlanan haberin ardından ilk denetimini gerçekleştirdi. Yönetmeliğe uymayan kantinciler Osmanoğlu'nu da hayal kırıklığına uğrattı. Denetlenen kantinlerin büyük bir kısmının esnaf odasına üye olmadığı gibi, hijyen kurallarına da pek itina göstermediği gözlendi. 
             İlk denetim önceki gün Şehremini Lisesi kantinine yapıldı. Buradaki üç personelden ikisi kurallara uyarken, diğeri "Önlük var ama dar geliyor" diye giymemişti. Başkanın "Peki ya eldivenlerin" sorusuna ise "Elim hep temizdir her hafta manikür yaptırırım" yanıtını verdi.
             ELDİVENLER ÇEKMECEDE
             Kocamustafa Paşa Lisesi ile Genç Osman İlköğretim Okulu'nda da durum farklı değildi. Osmanoğlu, "Önlük, terlik, bone ve eldivenleriniz neden yok" sorusuna "Olmaz olur mu başkanım, gömlekler dolapta. Eldivenler ise bakın bu çekmecede" karşılığını aldı.
             Mehmet Akif İlköğretim Okulu, Sancaktar Hayrettin İlköğretim Okulu ve Yedikule İlköğretim Okulu'nda ise İKEO'nun üyesi olmadıklarını mazeret gösterdi. İlk denetimlerde standartlara yüzde 100 uyan kantinci bulunamadı. Bu nedenle de büyük çoğunluğu ilk ihtarı aldı.
             İKİNCİ DENETİM UMUT VERDİ
             Osmanoğlu'nun ikinci denetiminde ilk durak yine Şehremini Lisesi kantiniydi. Bu kez bir gün önceki eksiklikler giderilmiş, kantin beklenen standartı tam olarak tutturmuştu. Nahit Menteşe Endüstri Meslek Lisesi kantini hijyen konusunda dikkatli olurken, kıyafet yönetmeliğine uyulmadığı görüldü.İstanbul'daki 3 bin 500 kantini her bölgeden seçilen bir temsilciyle denetleyecek olan Osmanoğlu, "İlk denetimde standartlara uygun sayılacak kantin oranı yüzde 20. İki hafta sonra yapılacak denetim yapılacak. Üçüncüsü tekrarlandığında meslekten men edilecekler" dedi. Yaşamın kıyısındaki hasta çocukların dileklerini yerine getirmek için iki yıldır mücadele veren Bir Dilek Tut Derneği, bugüne kadar 29 hasta çocuğun hayalini gerçekleştirdi. Çocuklardan üçü istekleri yerine getirildikten kısa bir süre sonra gözlerini hayata kapadı. 
             Derneğin kurulması fikri, Başkan Meryem Mizrahi'nin çocuklarından ayrı geçirdiği 1999 yılı Anneler Günü'nde doğdu. Yurtdışında 22 yıldır faaliyet gösteren "Make a Wish" vakfı örnek alınarak hayata geçirilen Bir Dilek Tut Derneği, 2000 yılında çalışmalarına başladı. Dernek, o tarihten bu yana 2 - 18 yaş grubu hastaların dileklerini gerçekleştirerek mutlu olmalarını ve bu yolla sağlıklarına katkıda bulunmayı hedefliyor.
             'YARDIM EDİN BİZE'
             Dernek ilk olarak 11 yaşındaki Caner Atılgan'ın hayalini gerçekleştirdi. Doğa aşığı Caner'e dileği sorulunca, bir ağaç dikmek istediğini söyledi. 28 Ocak 2001'de Vehbi Koç Korusu'nda Caner için 10 ağaç dikildi. Ne var ki Caner ağaçların büyüdüğünü bile göremeden, 20 gün sonra hayatını kaybetti. Ancak 10 ağacın dışında, Tekirdağ'da TEMA Vakfı sponsorluğunda oluşturulan Caner Atılgan Ormanı tüm güzelliğiyle gelişiyor. 6 yaşındaki Yunus Emre Doğru'nun dileği ise Memoli (Mehmet Ali Alabora) ile tanışmaktı. 2002'de hayaline kavuştu. Yunus'un Memoli'yle objektife gülümseyen gözleri, sadece üç ay sonra bir daha açılmamak üzere kapandı. 
             Dernek tüm maddi zorluklara rağmen yaşamın kıyısındaki çocukların, dileklerine cevap vermeye çalışıyor. Bunun için sponsorlar arıyor. Toplumun duyarsızlığından yakınan Mizrahi, "Dilekleri hayata geçirebilmek için bir gece düzenlemeye karar verdik. Gecenin 20 Ekim'de AKM'de yapılması kararlaştırıldı. Bunun için de menajerler vasıtasıyla Sertap Erener, Sezen Aksu ve İlhan Şeşen'e ulaşılmaya çalışıldı. Yanıt gelmedi. Biz de geceyi iptal ettik" dedi. Mizrahi, yardım etmek isteyenlerin Garanti Bankası Esentepe Şubesi'ndeki 6299881 no'lu hesaba bağış yapabileceğini söylediSusurluk davası hükümlüsü Korkut Eken'in eylemlerini öven esi paşalar Doğan Güreş, Necati Özgen, Hasan Kundakçı, Teoman Koman, Adnan Doğu ve Atilla Kurtaran hakkında "düşünce özgürlüğünü" gerekçe gösteren yargı, takipsizlik kararı verdi. Ancak aynı yetkililer, düşüncelerini açıkladığı için 2000 yılında 57, 2001 yılında 141 kişi aleyhinde dava açtı. 2002'de sadece dilekçe verdiği için Van'da 700 öğrenci hakim karşısına çıktı. 
             57 KİŞİ YARGILANDI
             İstatistiklere göre, 2000 yılında düşünce suçlarından 33 davada toplam 57 kişi yargılandı, bunlardan 23'ü cezaevine girmek zorunda kaldı. 2001 yılında da 38 davada toplam 141 kişi hakim karşısına çıktı ve bunlardan 100'e yakını çeşitli hapis cezalarına mahkum edildi. Bu yıl da, Van'da 700, Ankara, İstanbul, Diyarbakır gibi şehirlerde yüzlerce öğrenci hakkında, "Kürtçe eğitim" talepli dilekçe verdikleri için davalar açıldı.
             DAVALAR DEVAM EDİYOR
             2002 yılının son aylarında hakkında çeşitli davalar açılan isimler şöyle: "Emre Kongar - Fikret İlkiz (makale), Mahir Kaynak (kitap), Adnan Özdemir (F tipi cezaevi haberleri), Bülent Ufuk (F tipi cezaevleri haberleri), Ahmet Altan (Köşe yazısı), Eren Keskin (Köşe yazısı), Abdullah Keskin (Kitap yayınlamak), Mehmed Uzun (kitap), Akın Birdal (konuşma), Yücel Tunca (fotoğraf)" 
        
        
        
