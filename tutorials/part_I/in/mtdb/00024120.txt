                           
             Türk Tarihinde İslamiyet 
             Turgut Akpınar
                   
                Araştırma-İnceleme
                   
        İSLÂMİYETİN ÇEŞİTLİ ALANLARDAKİ ETKİLERİ 
        
        Ekonomik hayatta İslâmiyetin etkileri 
         İSLÂMİYET EKONOMİK HAYATI ENGELLEYEN BİR DİN MİDİR? 
        "Dinlerin Dünyaya Farklı Bakışları" bahsinde genel olarak meseleye değinmiştik. Orada genellikle dünya işlerinin tümü gözönünde tutulmuştu. Ekonomi alanı, dünya işlerinin belki en önemli bölümünü oluşturur. İnsanların yaşayabilmek için ziraî mahsulleri, sınaî malları üretip, satmaları, kazandıklarını başka mallar için harcâmaları gibi çeşitli ekonomik faaliyetlerde bulunmaları gerekir. Elde ettikleri fazla paraları, kıymetleri ise tasarruf edip, yeni alanlara yatırmaları, yeni kazançlar peşinde koşmaları mümkündür. Acaba bütün bu ekonomik faaliyeti kısaca "ekonomik hayat"ı İslâm Dininin engelleyip engellemediği sorusuna nasıl bir cevap verilebilir? Pekçok aydın kişinin böyle bir soruyu "engellemiştir" şeklinde cevaplandırdıkları, bilinmektedir. Çünkü yakın zamanlara kadar, Türkiye hariç, Avrupalıların sömürgesi durumunda bulunan İslâm ülkelerinin hemen tümü geri kalmış memleketlerdi. İktisaden geri kalmışlığın nedenini, Aydınlarımız çoğu kez İslâm Dinine bağlamışlardır ve bu telakki bugün de devam edip gitmektedir. Bu düşüncenin mantığı şöyledir: madem ki istisnasız bütün İslâm ülkeleri geri kalmıştır, ileri ülkelerin ise tümü Hıristiyan dinine mensupturlar, o halde geriliğin nedeni din olmalıdır. 
        Acaba İslâmiyet, din olarak, esasları, prensipleri bakımından ekonomik hayatı köstekleyen, insanları tamamen öteki dünyaya yönelten ve onları geçici ve gölge olan bu Dünyadan soğutmaya çalışan ve ibadet ve duadan başka bir şey düşünmeyen kimseler haline gelmelerini isteyen bir din midir? 
        Biz bu sorulara karşı cevabı, Batı'nın son yüzyılda yetişmiş önemli bazı Doğu bilimcilerinin ağzından vermek istiyoruz. 
        İslâmiyetin , ekonomik hayatın gelişmesine engel olmadığı fikrini, Batı'da ilk defa büyük tarihçi W Barthold'un ortaya attığı anlaşılıyor. Onun "Mir Islâma" isimli tanınmış derginin giriş yazısında (Petersburg 1912), İslâm memleketlerinin iktisadi ilerlemeye kabiliyetli olmadığı hususundaki fikre, ilk defa karşı çıkmış olduğunu, Heffening'ten öğreniyoruz.  122  Barthold bilindiği gibi, bir de "İslâm Medeniyeti Tarihî" yazmış bir tarihçidir Bu eser, Fuad Köprülü'nün zengin notlarıyla bir kat daha değerlenmiş olarak dilimizde de defalarca yayınlanmıştır: Bunları eklemekten maksadımız Barthold'un İslâmiyeti iyi incelemiş bir tarihçi olduğunu belirtmektir. O, İslâmiyetin ilerlemeye engel oluşturmadığını sadece iddia etmekle kalmamış, karşı iddianın da tarihî deliller karşısında, 
          122 W. Heffening, İslam Ansiklopedisi, "Ticaret" maddesi. 
        dayanaksız kaldığını da göstermiştir. W Heffening kendisi de İslâm Ansiklopedisi'nin "Ticaret" maddesinde bu fikirlere katılmaktadır. 
        İslâmiyet ve ekonomi ilişkisi konusunda Cezayir'deki durumu inceleyerek mükemmel bir monografi yazmış bulunan   iktisat Profesörü Alfred Rühl, iddialarını inandırıcı şekilde rakamlara dayanarak delillendirmiştir . Onun "Doğu'nun  İktisat Ruhu" isimli eserinde sonuç olarak, İslâmiyetin, din olarak ekonominin gelişmesine hiçbir engel oluşturmadığı hususu, pekçok örnek ve delillerle gösterilmîştir.  123  
        Prusya Kültür Bakanlığı da yapmış olan, tanınmış doğubilimci C. H. Becker, "İslâm Dünyasının Oluşumu ve Mahiyeti "hakkındaki büyük eserinde, İslâmiyetin iktisada düşman bir din diye nitelenmesinin yanlış olduğunu ve bu dinin modern dünyanın ekonomik gereklerini rahatlıkla karşılayabileceğini vurgular.  124 
        Yakındoğu ve özellikle Osmanlı Devletinin ekonomisi üzerinde değerli tetkikleri bulunan Reinhard Junge ise öteden beri İslâmiyetin ekonomi alanındaki rolünün fikir tartışmalarına sebep olduğunu, halbuki İslâmiyetin, ne kültür ne de ekonomi düşmanı olduğunun son zamanlarda artık yeterince ispat edildiğini ( 1916) ve çoğunlukla iktisadı engelleyici rolünden bahsedilen "Şark-Kaderciliği"nin aslında bir din meselesi olmayıp, daha çok bir eğitim problemi olduğunu ileri sürmektedir.  125 
        Bu konuya son vermeden önce, yaptıkları araştırmalarla bütün dünyada takdir kazanan iki Fransız bilgininin fikirlerine değinmekte yarar görüyoruz. Bunlardan biri Sorbonne 
          123 Alfred Rühl, Vom Wirtschaftsgeist im Orient, Leipzig, 1925. 
          124 C. H. Becker, Islamstudien I (lslam und Wirtschaft), Leipzig,.1924, s. 54 
          125 Reinhard Junge, Über Wirtschaftsgrundlagen und Wirtschaftspolitik der Turkei 
        (Das Türkische Reich, Hrsgg. V. Josef Hellauer, Berlin, 1916) içinde, s.8 
        Üniversitesi hocalarından  Claude  Cahen'dir.  Ona göre "İslâmiyetin ekonomik gelişmeye engel olduğu fikri kadar gerçeklerden uzak bir şey yoktur."  126  Nihayet Maxim Rodinson'un çok önemli bir eserinden söz açmak gerekiyor. "İslâmiyet ve Kapitalizm" başlıklı bu eser, kısa sürede Almanca ve  İngilizce'ye  çevrildiği gibi, Orhan Suda tarafından yapılan Türkçe çevirisi de iki defa basılmıştır.  127 Bizim bütün bu müelliflerin fikirlerini yeterli alıntılarla buraya aktarmamız imkânsızdır. İslâmiyet hakkında, pekçoğunun hiçbir ciddi ,bilgisi olmayan gençlerimize bu tip bilimsel araştırmaları okumalarını ve üzerinde düşünmelerini öneriyoruz. Marxist eğilimli bu son bilginin yazdıklarını hayret ve takdirle öğrenecekler ve bu nevi eserlerle, bizde yazılan ve yayınlanan İslâm Literatürü arasındaki büyük farkı göreceklerdir. Bu nevi eserler sayesinde bugünkü Türk Toplumunun temellerini anlamamız daha kolaylaşmış olacaktır. 
        TASAVVUFUN İKTİSAT HAYATIMIZDAKİ ETKİLERİ 
        Yüksek İslâm'ın esasları ve prensipleri bakımından, iktisadi hayatın gelişmesini engelleyen bir yönü bulunmadığını, en yetkili ağızlardan dinledik. Fakat toplumda gerçekten  mevcut  , fiili durumu görmek ve anlamak için bir de "Halk İslâmiyeti" denilen ve esasları itibariyle Tasavvuftan kaynaklanan "Tarikatlerin"de gözönünde tutulması gerekir. Bu konularda  değerli araştırmaları bulunan Sabri Ülgener'e göre, Tarikatler halkın   iktisatahlâkının teşekkülünde daha etkili olmuşlardır. Max Weber gibi, din-ekonomi ilişkileri üzerinde derinlemesine araştırmalar yapmış bir sosyolog, dinlerin toplum üzerindeki , etkilerini incelerken, "dinin teologlar tarafından ortaya konulan
          126 Claude Cahen, Der Islam I, Frankfurt/M. 1968, s. 164. 
          127 Maxiın Rodinson, İslamiyet ve Kapitalizm, İstanbul, 1969, s. 93-95.
        
         "soyut" prensiplerini (ki biz buna "Yüksek Din" demiştik) değil, halk içindeki görünüm ve şekillerini, esas almıştır" .Yurdumuzda Weber'i en iyi tanıyan bilgin Ülgener de onun izini takip etmiştir. Ülgener, dinin ekonomi hayatına etkilerinden söz ederken: Anadolu'da kütlenin dünya görüşünü ve iktisadi ahlâkını şekillendirmede ağırlığın   Ortodoks   (Şer'î) kurallardan çok, kütle ahlâk ve itikatları (tasavvuf ve tarikat âdabı)nda olduğunda şüphe görmediğini, vurgular.  128 Yani ona göre, kütle üzerinde etkili olma bakımından Yüksek Din prensiplerinden ziyade, Halk Dinini temsil eden Tarikatların rolü önem taşımaktadır. Bu nedenle bizim de Tarikatların dayandığı Tasavvuf üzerinde biraz durmamız gerekmektedir. 
        Tasavvufa göre, bu dünya "yalancı"dır, kötüdür, gerçek olamaz. Asıl, gerçek âlem öteki taraftadır. Bu dünyadaki hayat geçici bir misafirlikten, bakılıp geçilecek bir pencereden ibarettir. Amaç ise gerçeği ve Tanrıyı aramak, ona kavuşmak, onda eriyip, yokolmak olmalıdır. Bu yüzden vaktimizi bunun hazırlığı içinde, ibadetle, dua ile, riyazetle geçirmeliyiz. Bu gölge âlemde insana "Bir Lokma Bir Hırka" kâfidir. 
        Basitçe ifadeye çalıştığımız bu düşüncelerin ilk bakışta, insanları dünya işlerinden soğutup uzaklaştıracağı anlaşılmaktadır. Fakat bu etkinin ağırlık kazanabilmesi için bu fikirlerin geniş kütlelere yayılmış olması gerekir. Bu yaygınlığın derecesi hakkında oldukça değişik kanaatler ortaya atılmıştır. Bu konunun uzmanlarından Fransız Pierre Rondot gibi, tarikat mensuplarının İslâm alemindeki nüfusa oranının yüzde 10'u bile bulmadığını (bu yüzden de önemli olamayacağını? T.A.) ileri süren bilginler varsa da, bu oranın gerçekte çok daha yüksek olduğunu söyleyenler çoğunlukta, görünmektedir. 
         128 T. B. Bottomore, Toplum Bilim, İstanbul, 1984, s. 253. Sabri Ülgener, Zihniyet ve Din, İstanbul, 1981, s. 15. 
        A. Rühl, Cezayir için bu   nispeti  aşağı yukarı yüzde 15-20 arasında gösteriyor. R. Hartmann,ise belirli bir oran vermeden, tasavvufun "çoğunluk üzerinde geniş etkilerinden" söz eder. Selçuklular döneminde ve Osmanlı Devletinde, Türkiye'de heterodoks zümrelerin milyonları aştığının ileri sürüldüğünü, evvelce belirtmiştik. Hatırlatmak için modern Türkiye'de bile Alevîlerin genel nüfusa oranının en az yüzde 25 olduğunu tahmin eden bazı yetkili ilim adamlarımızın (Pertev Naili Boratav) bulunduğunu tekrarlayalım. Osmanlı Devletinin son döneminde İstanbul'un nüfusu bir milyonu bile bulmazken, şehirde 16 tarikat üzerine kurulu 307   adet  Dergâhın (Tekke) mevcudiyetini, Üsküdarlı Bandırmalızade Esseyid Ahmed Münib Efendi'nin 1307 (1889-90) tarihli "Mecmua i Tekaya" isimli risalesinden naklen yayınlayan Reşad Ekrem Koçu'nun meşhur İstanbul Ansiklopedisi'nden öğreniyoruz.  129  
        Her birinin pekçok müdavimi ve sempatizanı bulunan bu Dergâhların, Tekkelerin, bu insanların eğitim ve eğilimleri üzerinde ne derece etkili olabileceğini ve olduğunu tasavvur etmek güç değildir. Vaktiyle Münih Üniversitesi'nin tanınmış Profesörlerinden Hans Joachim Kissling'in, Osmanlılarda Tarikatlerin Pedagojik ve Sosyolojik Rolü hakkındaki önemli makalesini Tarih ve Toplum Dergisi'nde   Türkçe'ye  çevirmiştim. Tarikatler hakkında bizde yazılanlarla mukayese için bile bu yazının görülmesinde yarar umuyoruz  130 
        Büyük orientalist Ignaz Goldziher, İslâmın doğduğu yerin, Dünyayı reddeden fikirlerle dolu olduğunu fakat İslâmiyetin zamanla bu düşünceleri bir tarafa itip, yerine daha realist
         129 Pierre Rondot, Der Islam  und der Mohammedaner  von  heute, Stuttg. 1963, s. 206. R. Hartmann, Die Religion des Islam, Berlin, 1944, s: 116.Reşad Ekrem Koçu, İstanbul Ansiklopedisi, C. 8, "Dergâh" maddesi.  
          130 H. J. Kissling, Osmanlı İmparatorluğu'nda Tarikatlerin Sosyoloji ve Pedagoji Açısından Rolleri, Tarih ve Toplum, sayı 20, (1985), s. 57-61. 
        
        görüşleri getirdiğini belirttikten sonra, Tasavvuf cereyanı ile birlikte bu fikirlerin, Şeriatın bir görüşü olarak değil de bazı kimselerin riyazeti tercih etmeleri (yüzünden) İslâm dindarlığı içinde normal ve tasvib gören bir mevkie yükseldiğini ve. aslında realist, dünyaya açık bir din olduğu halde, İslâmiyetin, Tasavvuf Cereyanı ile bu tutumundan esaslı bir dönüş yaptığını vurgular. Goldziher, bu açıklamaları ile, İslâmın aksine Tasavvufun dünyadan uzaklaştırıcı rolüne işaret etmiştir. Maamafih onun önemli fikirlerinden birinin de Tasavvufun tek ve bir kalıptan çıkmış bir fikir manzumesi gibi düşünülmemesi gerektiği, aksine zaman ve yere göre çok değişik temayül ve fikirlerin Tasavvuf Hırkası altına gizlenip hoşgörü ile karşılandığı şeklinde olduğunu da unutmamak gerekir.  131  Bu sonuncu kanaate pekçok bilgin de katılmaktadır. O halde, çok geniş bir fikir ve tutum yelpazesini temsil eden Tasavvufun dolayısıyla Tarikatlerin, toplumdaki ekonomik faaliyetleri baltalamış olduğunu toptan bir hükümle kabul etmek hatalı bir davranış olur. Gerçekten çeşitli Tarikatlerin bu konuda tutumlarının çok farklı olduğu göze çarpmaktadır. Bunun güzel bir örneğini Sabri Ülgener, ikinci dönem Melamiliğinde (Bayramilik) bulur.  132 Hacı Bayram Veli'nin kurduğu Bayramilik tarikatinde, dünya işlerine bağlılık açık ve seçik olarak görülmektedir. Tarikatın Pir'i dahil herkes işinde gücünde, tarlasında bahçesinde aşkla, şevkle çalışmaktadır ve bu tutum teşvik edilmektedir. Bu yüzden onlar, Kalvinist'lere bile benzetilmiştir. Demek oluyor ki hepsi tasavvufa dayanmakla birlikte tarikatlerin tümü aynı tutum içinde değildir.  
        Kaldı ki genel olarak, tasavvufun üretici faaliyeti ve sosyal faaliyeti artırma eğiliminde bulunduğunu, Doğu'daki tarikatlerin
          131 Ignaz Goldziher, Die Religion des Islam Die Kultur  der Gegenwart-Hrsg. Hinneberg-Dizisi Die Orientalischen Religionen, Berlin, 1906, s. l12 vd. 
          132 Sabri Ülgener, a.g.e., s. 81 vd.
        kendilerine ait toprakları olduğunu ve buradan elde ettikleri gelirle yaşadıklarını ileri süreri M. Rodinson, tasavvuf ehlinin çoğunun, bu dünyadaki yaşantıdan vazgeçilmemesi fakat bunun ulvileştirilmesi gerektiğini düşündüklerinden söz açmaktadır.  133 Bunlardan kendisinin tasavvufun olumsuz etkisini kabul etmediği sonucu çıkmakta olduğu açıktır. 
        Tasavvuf konusunun Basel Üniversitesi'ndeki tanınmış araştırıcısı Fritz Meier ise, Doğuluların belirgin olan şu veya bu tutumlarında tasavvufun etkisini  tespit  etmenin son derece zor olduğuna işaret eder.  134  Son iki bilgin'in şüpheye düşürücü kanaatlerine rağmen, biz şahsen Goldziher'in fikrine katılarak, realist İslâm dininde, Tasavvuf Cereyanı ile birlikte, bu dünyadan uzaklaştırıcı etkilerin, genel olmasa bile, başladığına ve bir hayli etkili olduğuna inanıyoruz. Tarihte bunun birçok izlerine rastlanmaktadır. Burada hemen şunu tekrarlayalım ki Tasavvufun ve Tarikatlerin olumsuz etkilerini de İslâmî etki olarak kabul etme zorunluğu vardır. Çünkü Tasavvufun menşei ve ana nitelikleri ne olursa olsun, bunlar İslâmiyetle telif edilerek veya edilmiş sayılarak benimsenmiş ve İslâmla bütünleşmiş kabul edilmektedir Bu nedenle de, sosyolojik açıdan "İslâm Bütünü" içinde ele alınması, dolayısıyla olumsuz etkilerinin de İslâm Dininin etkileri olarak gözönünde tutulması gerekir. 
        
        DEVAMLI GAZALAR ve EKONOMİK HAYATTA OLUMSUZ SONUÇLARI 
        
        Müslüman Araplarda olduğu gibi Türklerde de özellikle Osmanlılarda uzun süre hattâ yüzyıllarca süren Kutsal Savaşlar; gazalar, İslâm dininin emirleri gereği idi. Bu ideolojinin 
        
          133 Maxim Rodinson, a.g.e., s. 160. 
          134 Fritz Meier, Sufik und KulturZerJall (Klassizusınus und Kulturverlall- Htsg. Grunabaum-Hartner, FrankfurdM., 1960, s. 163. 
        Türklerin yaşama biçimlerine çok uygun düştüğünü daha başlangıçta önemle belirtmiştik. 
        Büyük Alman tarihçisi Leopold Ranke, Osmanlılarda savaşın, dinin ve devletin ana amacı olduğunu vurgular.  135  Kutsal Savaşlar, dinin amaçlarından biri olan yayılma politikasının gerçekleştirilebilmesi için şarttı. Vaktiyle ilk  Arap fetihlerinde olduğu gibi Müslüman Türk devletlerinde, bu gazalardan elde edilen ganimetler Devletin çok önemli bir gelir kaynağı idi. Günün birinde bu kaynak kurumaya başlayıp, gelirler kesilince, çok kötü sonuçlar doğdu. İktisatçı Gustav Ruhland'ın ısrarla üzerinde durduğu  husus, ganimet gelirinin ekonominin gelişmesinde, milletin refahında, esaslı, olumlu bir rol oynayamayacağıdır. Çünkü ekonomi, produktif, üretici (mal ve hizmet) faaliyetler sayesinde gelişir ziraatte gittikçe daha iyi, ıslah edilmiş  metodlarla, üretimin artırılması, denizcilik, nakliyecilik gibi hizmetlerin yaygınlaştırılması, sanayi ve zanaat alanında çok üretim ve bunların dışarıya satımı gibi. Halbuki ganimet mallarının belirli bir sınıf içinde, paylaşılıp yenilmesi, gelip geçici, arızi bir ferahlık sağlasa da bu, ülkenin tümüyle ekonomik refahını ve gelişimini sağlayan bir yol değildir. Ruhland'ın deyimiyle ganimetler "Soygun Geliri" idi. Bu yüzden de ekonomi açısından makbul kendisine bel bağlanabilecek bir gelir çeşidi değildi  136  Sürekli gazalar, devamlı olarak, büyük orduların varlığını gerektiriyordu. Osmanlı Devletinin bütün teşkilatı "Gaza" esasına göre kurulmuştu. Başta ordu ve onun dayandığı "Tımar" teşkilatı en önemli kurumdu. Ne zaman ki fetihler  
        
          135 Leopold Ranke, The Ottoman and Spanisch Empires in the sixteenth and seventeenth  Centuries, New York, 1975, s. 8. 
         136 G. Ruhland, System der Politischen Ökonomie, Bd. I Goslar, 1941, s. 438, 465 vd. 
        artık devam edemeyip bir yerde durdu, daha doğrusu durduruldu, işte o zaman beklenebilecek olumsuz sonuçlar boy göstermeye başladı. Evvela kimseye yeni tımarlar verilemedi. Üstelik eski tımar sahiplerinin, gelirleri, Batı'dan gelen gümüş akını nedeniyle vb. doğan büyük fiyat artışları (enflasyon) yüzünden çok azaldı, kendilerinden beklenen asker yetiştirme ve hazırlama fonksiyonlarını yerine getiremez hale geldiler. Kısaca "Tımar Sistemi" çöktü. 
        
        
        
