                       
        
        
                
             haber
                   
        Enron'daki çalışma öykünüzü anlatır mısınız? 
             Galatasaray Lisesi'ni bitirdikten sonra ABD'ye gittim. American University ve Yale'de uluslararası ilişkiler ve işletme alanında eğitim aldım ve JP Morgan'da işe başladım. Üç yıl sonra teklif gelmesi üzerine Enron'a geçtim. Mart 2001'de Londra Ofisi'nde çalışmaya başladım. Şirketin çelik ve kağıt türevli piyasalar bölümünde yöneticilik yaptım. Enron, olmayan piyasalara girip kimsenin inanmayacağı şekilde faaliyet gösteriyordu. Bugün dünyadaki doğalgaz türevli piyasasını ilk Enron çıkardı. Çelik de dünyanın en büyük sanayilerinden bir tanesiydi ve türevli piyasası yoktu. Bunu tek yapan Enron'du. 
        Batıştan sonra Londra'daki tasfiye nasıl oldu?
             Biz Londra merkez ofisinde 500, farklı ofislerle birlikte toplam bin kişiydik. Türk olarak ise yalnızca üç kişiydik. 1 Aralık 2001'de dağıtıldık ve Avrupa ofisi kapandı. Ancak Houston ofisi iflas sonrası iflas kanunlarına göre bir süre daha devam etti. Lonra ofisine PricewaterhouseCooper's'tan tasfiyeciler gelerek, bilgisayardan masaya kadar herşeyi sattılar. Londra'da nakit akışı negatif olduğu için bir anda tasfiye edildi.
             Bodyguardlar geldi
        Üzüntülü anlar yaşandı mı?
             Belki Houston ofisinde olmuş olabilir ama Londra ofisinde o kadar acıklı bir durum yaşanmadı. O gün ofise bir kişi geldi ve masanın üzerine çıkarak şirketin tasfiye edildiğini açıkladı. Sadece üç beş kişiyi şirkette tutacaklarını söyledi. Çünkü birilerinin eldeki çelikleri satması gerekiyordu. Her gruptan birkaç kişiyi tuttular. Aşağı kata bodyguard'lar geldi. Kavga çıkmadı. Boşu boşuna gelmiş oldular. Çalışanlar arabalarına binip gittiler. Enron'un park yerinde en düşük model araba BMW'ydi. Benim ise Vespa'm vardı. Grubumuzda sekreterler de dahil kötü durumda kalan olmadı. Piyasaya göre yüksek ücret alıyorlardı. Grubumuzdaki arkadaşlarım hemen iş buldu. Bazıları da tatile gittiler. Hâlâ tatiline devam edenler bile var. 
             Titanic'in batışı gibi kaza değildi
        Bir gün bu şirketin batacağını söyleseler inanır mıydınız?
             Kimse inanamazdı. Zararlar saklandığı için aklımızın ucundan bile geçmezdi. Titanic'in batışı gibi diyebiliriz ama Titanic'in bir kazaydı ama bu değil. Titanic'in patronları gemide delik açmadılar. 
             Zararlarını park edince battı
        Enron nasıl ve neden battı?
             İki neden var. Biri her piyasanın likit bir şekilde işlem görebileceğine inanmaları ve her piyasaya girip birşeyler satın almasıydı. Oysa asıl işi doğalgaz ve elektrikti. Çok absürd piyasaların türevli piyasalarını üretmeye çalıştı. Mesela reklam sektörü gibi. Burada zararları oluştu. Ayrıca iddialara göre Enron yöneticileri, ne zaman zarar eden bir iş olursa, bunu silmek yerine, bilançosunda görünmeyen başka bir ortağa aktarıyordu. Yani zararları kendi üzerinden atıyordu. Sonra da dönem sonunda yüksek bir fiyata geri alıyordu. Buna 'zararı park etmek' denir ve tamamen illegaldir. Yöneticiler, zararları park ettikleri kendi şirketlerine devredip daha fazla fiyata geri Enron'a sattılar ve kazandılar. İşte bu hataların şirketi batırdığı söyleniyor. Tüm bunlar devam eden yargı sürecindeki iddialar. 2001 Ekim ayında Enron daha önceki yılların deklare edilmeyen zararlarını deklare etmek zorunda kaldı. O dönem Dynegy adlı başka bir enerji şirketi Enron'u alacağını açıkladı ama almadı. S&P de Enron'un kredi notunu yatırım yapılmaz statüsüne düşürdü, şirket borçlarını ödeyemez duruma geldi. Enron şu anda tekrar kârlı bir şirket olarak borçlarını ödemeye çalışıyor.
             Portakallı tasarruf paketi
        Şirketi kurtarmak için ne gibi önlemler aldılar?
             Enerji dışındaki tüm işlerin tasfiyesine karar verildi. Şirkette bir takım tasarruf tedbirleri alındı. Londra'nın en iyi jimnastik salonu bulunuyordu. Masaj bile yapılıyordu. Portakal suyu makinalarımız vardı. Portakal koymamaya başladılar. Çünkü yılda 20 bin pound tutuyormuş. Mesela saat gece 22.00'de kapanan jimnastik salonunu 18.00'de kapamaya başladılar. Dolaplarda bedava içeceklerimiz vardı, onları kaldırdılar. İş gezilerinde business class uçuşları kaldırdılar, otel masraflarını düşürdüler. 
             Playgirl'e soyunmadım
        Playgirl dergisinden size de teklifi geldi mi?
             Bu dergiler, isteyene soyunma çağrısında bulundu. Tabi ki herkes başvurmadı. Biz oraya başvuranları tanımıyoruz. Enron'da üst düzeyde çalışanlar bunu yapmadı. Çok daha alt düzeyde çalışanlar yaptı. Poz verenlerden cv'sine baktıklarımızın hepsi alt birimlerde çalışanlardı.
        Çalışanların alamadığı haklar oldu mu?
             Enron, çalışanlara emeklilik paranı bize yatırırsan, yatırdığın her dolar için bende bir dolar yatıracağım dedi. Bu hisseler, şu anda 3 sent. Enron'a yatırım yapıp kaybedenler çok oldu ama bu kendi açgözlülüklerinden dolayı oldu. 
             Japon Toyota'nın Türkiye'deki şirketi Toyota Motor Manufacturing Turkey (TMMT) Başkanı ve CEO'su Koji Kobayashi, "Daha rekabetçi maliyetle üretim yapıyorsak bu ülkede devam ederiz ama bu rekabetçi yapı kaybolursa Rusya gibi bir başka ülkeye de yatırımımızı kaydırabiliriz" dedi.
             'Güvenimizi yitirmedik'
             Türk insanına inandıklarını ve yatırımlarında ertelemeye gitmediklerine dikkat çeken Kobayashi, periyodik krizlere rağmen güvenlerini yitirmediklerini söyledi. "10 yıl önce geldiğimizde bu kadar krizin olabileceği bilmediğimiz bir şeydi. Kestirebilseydik acaba burda olur muyduk?" diye soran Kobayashi, "Hükümetten iyi bir liderlik, faizlerin ve enerji maliyetlerinin düşürülmesini bekliyoruz" dedi.
             Yeni model geliyor
             2004'te Türkiye'den Avrupa'ya yeni bir modelle 100 binin üzerinde ihracat hedeflediklerini söyleyen Kobayashi, yeni modeli 'çok çekici ve heyecan verici' olarak tanımladı. Bankacılık Düzenleme ve Denetleme Kurumu (BDDK), 15 Mart 2001'de el konulan İktisat Bankası'nın eski sahibi Erol Aksoy'un 1.2 milyar dolarlık borcuna karşılık haczettiği mallarını tek tek açık artırmaya çıkarıyor.
             Devlete olan borcunu ödemeyen Aksoy'un yat, araba ve tablolarını yaz aylarındaki operasyonlarıyla haczeden BDDK, geçen hafta Aksoy'un arabalarını satmıştı. Arabaların satışından 157 milyar lira sağlayan BDDK Tahsilat Dairesi, şimdi de Aksoy'un tablolarını satacak.
             BDDK Tahsilat Dairesi, 20 Ekim 2002'de aralarında Aksoy'un tablolarının bulunduğu 29 tabloyu satışa çıkaracak. Tablolar arasında Nuri İyem, Celile Hanım ve Fahrünisa Zeid gibi ünlü ressamların imzalarını taşıyan eserler bulunuyor.
             Beyoğlu'nda satılacak
             20 Ekim Pazar günü saat 15.00'de düzenlenecek olan açık artırma Paşabakkal Sokak, No:28/38 Dolapdere Beyoğlu adresinde yapılacak. Açık artırma ve peşin para ile satılacak olan 29 tablonun tahmin edilen toplam bedeli 160 milyar lira.
             BDDK Tahsilat Dairesi, açık artırmada teklif edilen bedelin, muammen bedelin (tahmin edilen) yüzde 75'inden aşağıda olması veya alıcı çıkmaması halinde ikinci açık artırmayı 27 Ekim Pazar günü saat 15.00'te aynı adreste yeniden yapacak.
        Celile Hanım'ın tablosu 9 milyar
             Tahmini bedelleri 2 milyar ile 30 milyar lira arasında belirlenen 29 tablo içinde Nuri İyem'in üç tablosu bulunuyor. Nâzım Hikmet'in annesi Celile Hanım'ın Hamam isimli yağlıboya tablosu 9 milyara satışa konulacak.
             Açık artırmada en büyük bedel biçilen tablo ise ressam Feyhaman Duran'ın natürmort tablosu. Tuval üzerine yağlıboya çalışılan tablo 30 milyar liraya satışa çıkarılacak. Bankacılık Düzenleme ve Denetleme Kurumu'nun (BDDK) Bayındırbank'la birleştirerek kapattığı Toprakbank'ın 86 bin kredi kartı müşterisi satışa çıkarıldı. Satış için ihale açan Bayındırbank, 10 Ekim'e kadar teklif toplayacak. Toprakbank'ın eski yöneticileri hakkında dava açıldı. 
             Toprak'ın kızına dava
             Şişli Cumhuriyet Başsavcılığı, Halis Toprak'ın kızı Ayla Toprak Zengin, Doğan Sevim, Taner Berksoy, Salih Yardımcı, Veysel Bilen ve Mine Nevin Gökhan hakkında 'emniyeti suiistimal' davası açtı. İddianamede sanıklar için 1.5 - 7.5'ar yıl hapis cezası istendi.
             Davada, Mecidiyeköy Şubesi'nden, ARC Bilgisayar'a 1997 ve 1999 yıllarında, yaklaşık 12 trilyon lira tutarında kredinin, geri dönmesini sağlayacak teminatlar tesis edilmeden kullandırıldığı ifade edildi.
        Şubeler de satılıyor
             Ayrıca, Toprakbank'tan devralınan P.O.S bağlantılı, aktif 3 bin 871 adet ve toplam 9 trilyon lira cirolu üye işyeri portföyü ile birlikte Toprakbank'ın 130 şubesi de satılıyor. Ayrıca, Toprakbank'ın toplam 130 şubesi de satılıyor. Marmara Bölgesi'nde 59, Ege'de 17, Akdeniz'de 15, İç Anadolu'da 19, Karadeniz'de 7, Doğu Anadolu'da 5 ve Güneydoğu'da 8 şubesini satacak. 
             Rekabet Kurulu başlattığı soruşturma kapsamında, Türk Telekomünikasyon AŞ'ye (Türk Telekom) 2000 yılı net satışının üzerinden ve takdiren 1 trilyon 136 milyar 376 milyon 790 bin 621 lira para cezası verilmesine karar verdi.
             Kurul Başkanı Tamer Müftüoğlu, Telekom hakkında, internet servis sağlayıcılarının başvuruları üzerine başlattığı soruşturmada, kararı açıkladı. 
             Ceza, Telekom'un iki farklı internet alt yapısı pazarında tekel konumunu kötüye kullandığı için ve uydu istasyonu işletmeciliği pazarında artık tekel hakkı kalmadığı halde rakiplerinin faaliyetlerini zorlaştırdığı için verildi. 
             Düşük ücret uyguladı
             Telekom, geniş bant internet hizmetleri pazarında kurumsal kullanıcılara sunduğu hizmetlerin ücretlerini, aynı pazardaki rakiplerine alt yapı hizmetleri için uyguladığı ücretlerin altında belirledi. Telekom, dar bant internet hizmetleri pazarında ise yerel kullanıcılara sunduğu hizmetlerin ücretlerini aynı pazardaki rakip teşebbüslere alt yapı hizmetleri için uyguladığı ücretlerin altında uyguladı.
             Hakim durum
             Telekom'un bu iki pazardaki fiyatlandırma politikasının tekel konumundan kaynaklanan hakim durumun kötüye kullandığı sonucuna vardığını açıklayan Rekabet Kurulu, Telekom'a ceza verilmesini kararlaştırdı.
             Kararın ardından bir açıklama yapan Tüm İnternet Servis Sağlayıcıları Derneği Başkanı Emre Kurttepe, Türkiye'de internet kullanımının önünün açılması yolunda çok önemli bir adım atıldığını söyledi.
             Avrupa Birliği'ne (AB) uyum paketinin Meclis'te görüşülmesi öncesinde toplanan 200 civarındaki sivil toplum kuruluşu, bu kez de Kopenhag Zirvesi öncesinde, AB'nin 'Türkiye'ye müzakere tarihi vermesi için' toplanıyor. Dün, bir AB yetkilisinin 'Kopenhag'da Türkiye'ye tarih verilmeyecek' şeklindeki açıklamasını da değerlendiren Eriş, "Verheugen bunu hep yapar. Ona gerekli cevabı vereceğiz" dedi.
             İktisadi Kalkınma Vakfı (İKV) Başkanı Meral Gezgin Eriş, pazartesi günü gerçekleşecek sivil zirvenin deklarasyonunu 8 Ekim'de Bürüksel'e götüreceklerini ve iki ay süreyle AB ülkeleri başkentlerinde görüşmeler yapacaklarını söyledi.
             'İşin peşini bırakmayacağız'
             Meral Gezgin Eriş, "Bir önceki toplantıda Türk siyasetçisine 'Ey Türk siyasetçisi lütfen gereğini yap' mesajı verildi. Pazartesi günkü toplantıda da 'Ey AB siyasetçisi, biz Türk toplumu olarak bu işin arkasında olduk. Biz bunu istiyoruz, siz de bize gerekli desteği verin, yani bize tarihi verin' diyeceğiz. Deklarasyon metniyle 8 Ekim'de Brüksel'e gideceğiz ve iki ay boyunca AB ülkelerinin başkentlerini dolaşacağız" dedi.
             "Ya hakettiğimiz şekilde bir müzakere tarihi verecekler veya tarih vermeyi belirli koşullara bağlayacaklar. O koşulları yerine getirmek için mücadele etmeye devam edeceğiz. İşin ucunu bırakmak yok" diyen Meral Gezgin Eriş, AB Komisyonu tarafından hazırlanan ilerleme raporunda, Türkiye'nin siyasi kriterlere uyum çalışmalarının takdirle karşılanacağını, ancak bazı eksiklerin bulunduğunun da ifade edileceğini söyledi. Eriş, bu eksiklik kayıtlarının özellikle ifade özgürlüğü ve işkence ile mücadele konusunda olacağını bildiklerini söyledi.
             'Verheugen hep yapar'
             İlerleme raporuyla ilgili herhangi bir somut bilgi olmadığını, 'kopartılan fırtınanın tamamen Verheugen ile yapılan mülakattaki ifadelerden kaynaklandığın' belirten Eriş, AB Komisyonu'nun Genişlemeden Sorumlu Üyesi Günther Verheugen'in açıklamalarıyla ilgili olarak da "Verheugen'in böyle bir şey söylemesi rahatsız edici ve lüzumsuz. Fakat bu Verheugen'in ilk defa yaptığı birşey değil, biz de ona gerekli cevabı veririz" diye konuştu. Eriş, daha önce Yunanistan içinde olumsuz rapor verildiğini hatırlattı.
             Tansaş Genel Müdürü Servet Topaloğlu, yıl sonu itibariyle 350 milyon dolar ciro hedeflediklerini bildirdi. Mecidiyeköy'deki Profilo Macrocenter'in, Tansaş adıyla tekrar hizmete açıldığı törende konuşan Topaloğlu, Tansaş bünyesine aldıkları Macrocenter'in 11 mağazasından beşini Tansaş'a dönüştürdüklerini söyledi. 
             Verimlilik arttı
             Topaloğlu, Profilo Tansaş'a ilişkin şu bilgileri verdi:
             "1.480 metrekarelik satış alanına sahip mağazanın toplam alanı 2 bin 160 metrekare. Mağazada 7 bin ürün çeşidi bulunuyor."
             Marttan bu yana 45 mağazayı yenilediklerini kaydeden Topaloğlu, yıl sonuna kadar bu sayıyı 66'ya çıkaracaklarını bildirdi. Alan olarak küçülen Tansaş'ın bu yılı 198 mağaza ve 113 bin metrekare ile kapatacağını belirten Topaloğlu, "Buna karşın metrekare başına verimliliğimiz yüzde 20 - 30'a yükseldi" dedi. 
        Önce ev ödevi, sonra ortaklık
             Yabancılarla işbirliğine açık olduklarını da söyleyen Topaloğlu, "Ancak Tansaş önce ev ödevini yapmalı. Güçlenmeden ortaklığa gidersek bu işbirliği değil, iltihak olur. Oysa Doğuş Grubu perakendeden çıkmayı düşünmüyor" dedi. Kopenhag Zirvesi'nde 'Türkiye'yi üzmeyecek' bir karar çıkması için AB ülkeleri başkentlerinde temaslarda bulunan TÜSİAD heyeti, seçimler sonrasında bir 'başkentler turu' daha yapacak. 
             TÜSİAD'ın yaptığı temaslarda AB başkentlerinin '3 Kasım seçimlerini bekleme' eğiliminde oldukları ve seçimlerden 'Avrupa'nın kuşku duymayacağı' bir hükümetin çıkmasının Ankara'nın işini kolaylaştıracağını mesajını verdikleri belirtiliyor.
             Avrupa Sanayiciler ve İşverenler Konfederasyonu UNICE'nin de tam desteğini alan TÜSİAD heyeti, 3 Kasım seçimlerine kadar Washington, Kopenhag ve Lizbon'da temaslarına devam edecek. 
             Türkiye Odalar ve Borsalar Birliği (TOBB) Başkanı Rifat Hisarcıkloğlu, siyasi partilere çağrıda bulunarak, "Vaadlerinizi hangi şartlarla ve kaynaklarla yerine getireceğinizi açıklayın. Bunu ortaya koymadan vaadlerde bulunarak milleti kandırmanın gereği yoködedi.
             Kayseri'de Şükrü Başyazıcıoğlu ilköğretim okulunun açılışına katılan TOBB Başkanı Rifat Hisarcıkoğlu, "Seçim döneminde popülizme başladılar. Türkiye ne çektiyse, son 10 yıldaki popülizmden çekti. Biliyorsunuz iş güvencesi yasası, işçi, işveren ve hükümetin anlaşmasına rağmen iş güvencesi yasası belli maddelerle çıkarıldı. Özel sektör üzerinde popülizm yapıldı" dedi.
             'Hukuki zeminsiz operasyon olmaz'
             Rifat Hisarcıkloğlu, Türkiye ve Türk iş âlemi olarak Irak'ta hukuki zeminlere oturmadığı sürece operasyon yapılmasını kabul etmenin mümkün olmadığını da söyledi. 
             Hisarcıklıoğlu şöyle konuştu:
             "Irak'a 1991'de yapılan operasyonun faturası 100 milyar dolar oldu. Bu cografyada Iraklılar'la sonuçta beraber olacağız. Kin ve husumet doğmasına sebep verecek çalışmalar rahatsızlık verir. Ekonomiye yansıması ağır olur. Turizmi etkiler. Hem iş kaybı olur. Hem de piyasaları tedirgin eder. 
             Irak'ta şu anda BM kararları dogrultusundaki açılımlara cevap veriyor. O zaman böyle bir operasyon yapmanın bir gerekliliği ortaya çıkmıyor" diye konuştu.
             TMSF, Pamukbank için yatırımcıların dün sona eren inceleme süresini 13 Aralık, teklif verme süresini de 20 Aralık 2002'ye uzattığını açıkladı. Karar yatırımcıların talebi üzerine alındı. Açıklamada "Uygun görülecek diğer başvuru sahiplerinin de bu sürece dahil edilmesine karar verilmiştir" denildi. Başvuranlar 25 Ekim mesai bitimine kadar belirlenerek ilgililere bildirilecek. Bu arada Toprak Yatırım Bankası'nın hisselerinin satışında teklif verme süresi de 31 Ekim 2002'ye dek uzatıldı. 
             Hazine gelecek hafta 266 gün vadeli bonoyla borçlanacak. Hazine'den yapılan açıklamada, 8 Ekim 2002 tarihinde 9 Ekim 2002 vade başlangıcıyla 266 gün vadeli bono ihalesi düzenlenecek. Geri ödemesi 2 Temmuz 2003'te yapılacak olan söz konusu bononun 4 Eylül'de ihraç edilen 301 gün vadeli bononun azalan vadeyle ihracına yönelik olduğu belirtildi. Hazine, piyasa yapıcılığı sistemi çerçevesinde ihale sonrası değişim işlemine konu olacak iç borçlanma kağıtları ile bunların geri alım fiyatlarını da açıkladı.
        
        
        
