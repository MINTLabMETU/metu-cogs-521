                       
        
        
                
             haber
                   
        Marmara Denizi'nde çalışmalarının ilk bölümünü tamamlayan L'Atalante gemisinde bulunan "Victor 6000" adlı insansız robot denizaltının topladığı verilerden, umut verici haberler çıktı. TÜBİTAK Marmara Araştırma Merkezi ve Türkiye Deniz Araştırmaları Koordinatörü Prof. Dr. Naci Görür, dün yaptığı toplantıda, 17 Eylül'den beri Marmara Denizi'nin batısında çalışmalarını sürdüren "L'Atalante" gemisinin elde ettiği bulguları açıkladı. 
             7.4 - 7.7 BEKLENİYORDU
             Son çalışmada 1912 kırığının Marmara Denizi içindeki devamının araştırıldığını anlatan Görür, şunları söyledi: "1912 depremi, Gelibolu Yarımadası'ndaki Ganos Fayı üzerinde meydana gelmiş ve büyük hasara yol açmıştır. Bugüne kadar yapmış olduğumuz araştırmalarda, Ganos Fayı ile birleşen ve Tekirdağ Çukurluğu'nu güneyden sınırlayarak Orta Marmara Sırtı'na kadar uzanan 110 kilometre uzunluğunda bir fayın varlığı belirlenmiş. Bu fay Marmara'da en tehlikeli fay olarak ilan edildi. Bu fayın 7'nin üzerinde deprem üreteceği söylendi. 1912 deprem kırığının Marmara içinde devam etmesi, bu fayın söz konusu depremde kırılmış olacağı ve enerjinin boşalmış olduğu anlamına gelir. Bu da gelecekte üreteceği deprem büyüklüğünün kabaca 7 civarında olması demektir."
             'YENİ KIRIK BULDUK'
             Görür, bu son araştırmada, Ganos Fayı ile Orta Marmara Çukurluğu arasında (Saros Körfezi ile Marmara Ereğlisi açıkları) 60 kilometre uzunluğunda taze bir kırığın varlığının saptandığını da sözlerine ekledi. Bu kırığın 1912 depremine ait olduğunun düşünüldüğünü anlatan Görür, "Ancak bu düşünce bilimsel olarak doğrulanmadı. Geminin 4 - 17 Ekim'de bu kırık boyunca alacağı karot numunelerinin radyometrik yaş tayinlerinin yapılması sonucu kesinlik kazanacak. Kırığın 1912 depremine ait olduğu kesinlik kazanırsa, gelecekteki Marmara Denizi kaynaklı depremin büyüklüğü de önemli ölçüde azalmış olacaktır" dedi.
             1912'YE AİTSE ÇOK İYİ
             Kırığın Orta Marmara (Marmara Ereğlisi açıkları) ile Çınarcık Çukurluğu'nda (Küçükçekmece - Yeşilköy açıkları) devam etmediğini belirten Görür, "Bu da bu kırığı oluşturan deprem sırasında, Marmara tabanının boydan boya kırılmadığını gösteriyor. 1999 deprem kırığının Körfez çıkışına kadar geldiğini saptadık. Adalar'ın altındaki kırığın da 1963 depreminde oluştuğu tahmin ediliyor" diye konuştu. Görür, kırığın 1912 depremine ait olması halinde hayatının en mutlu gününü yaşayacağını belirterek, bu bulgu kesinleşirse, Marmara'da deprem riskinin ortadan kalkmayacağını, sadece beklenen depremin boyutunun küçüleceğini ifade etti.
             İstanbul Üniversitesi'nin yeni eğitim ve öğretim yılının açılış töreninde 18 arkadaşıyla "YÖK'e hayır" diye bağırdı Başak Şahin... Sonra yaka paça polis tarafından gözaltına alınıp önce Beyazıt Karakolu'na götürüldü, ardından İstanbul Adliyesi'ne sevk edildi. Savcılık soruşturmayı sürdürürken, hem Başak hem de diğer 18 genç serbest bırakıldı. Başak ve arkadaşlarının önceki gün yaşadıklarına biz de dakika dakika şahit olduk, isteklerini, şikâyetlerini tartıştık.
             ELLERİ TİTRİYORDU
             İlk adresimiz karakoldu. Sonra saat 17.00 sıralarında Başak ve diğerleri adliyeye sevk edildi. Savcı gençleri tek tek içeri çağırıyor, ifadelerini alıyordu. Hepimiz yerlere oturduk. Acıkmıştık ama içeriye yiyecek bir şey sokamıyorduk. Herkesin tek avuntusu sigaraydı. Sinirler de gergin olduğu için yasağa rağmen sigaranın biri sönüyor, diğeri yakılıyordu. İşte bu ortamda ifade vermek için bekleyen Başak'ı bulup sohbete başladık. 
             Başak, İstanbul Üniversitesi Tıp Fakültesi'nin 3. sınıfında öğrenci. İyi bir doktor olmak istediğini anlatırken, sigarasından derin bir nefes çekiyor, elleri titriyor. Babası yargıç olduğu için adliye koridorlarına alışık. Ama yine de sinirleri bozuk, sinirden sık sık gülüyor. Ailesinin tek kızı. Annesi öğretmen. Daha önce de protesto gösterileri nedeniyle gözaltına alınmış. Anlattığına göre, öğrenim gördüğü üniversitedeki sorunlara duyarsız kalmak yerine, protesto gösterilerine katılıyor. 
             Demokrat bir ailede büyümediğini belirten Başak, "Annem ve babam yedi yıldır ayrı. Onlara kızdığımdan değil, tercihim olduğu için devrimciyim" diyor. 
             KAPI KAPI DOLAŞIYOR
             Gözaltında ölen sendikacı Süleyman Yeter'in eşi olan İstanbul 3. bölgeden bağımsız milletvekili adayı Ayşe Yumli'yle çalışan Başak, İstanbul'daki evleri gezip AB'nin ve IMF'nin kandırmaca olduğunu anlattıklarını belirterek, sözlerini şöyle noktalıyor: "Değişimin gerçekleşeceğine inanıp bu yola baş koyduk." 
        'Bize bir ağrı kesici bile vermediler...'
             Başak, eğitim hakkı elinden alınsa da yaptıklarından pişmanlık duymayacağını özellikle vurguluyor. Soruşturmalar yüzünden 1997'de girdiği Tıp Fakültesi'nde iki yıl kaybettiğini belirten Başak, şöyle devam ediyor: "Üniversitelerdeki, bozuk sistemin değişmesi için mücadele veriyoruz. Gözaltılar sırasında çok yaralanan oldu. Polisin bunu bilinçli yaptığına inanıyorum. Daha önce düzenlenen bir gösteri sırasında burnum kırıldı. İleride meslektaşımız olacak doktorlar, polisle işbirliği yaptı. Sağlık kontrolümüzü düzgün yapmadılar, ağrı kesici dahi vermekten kaçındılar."
        'Yasadışı slogan atmadık'
             İ.Ü. Rektörü Kemal Alemdaroğlu'nun konuşması sürerken pankart açan 18 genç de Başak'la birlikte adliyede ifade verdikten sonra serbest bırakıldı. Ancak 11.00'de başlayan gergin saatler 22.00'ye kadar devam etti. Adliye koridorlarında beklemenin kendileri için önemli olmadığını söyleyen gençler, "Bir şeyler değişecekse sabaha kadar da bekleriz" diye konuştu. Öğrenciler, demokratik bir üniversite ve herkesin eşit imkânlarla yaşayabileceği bir ülke istediklerinin altını çizdi ve "Bizler yasadışı slogan atmadık. Pankart değil döviz açtık. Amacımız eğitim özgürlüğünü engellemek değil" dedi.
             Emniyet topu üniversiteye attı
        'Polisi, rektör yardımcısı istedi'
             ANKARA Milliyet
             Emniyet Genel Müdürlüğü sözcüsü Feyzullah Arslan, İstanbul Üniversitesi'nin açılış töreninde yaşanan olaylarla ilgili olarak, polisin rektör yardımcısının isteği üzerine olaya müdahale ettiğini belirtti ve "AB uyum yasalarına ters tarafı ne? Beş bin kişiyi bir kişinin rahatsız etmesi AB uyum yasasında mı belirtiliyor?" dedi. Arslan, olaya müdahale şeklinin doğru olup olmadığı yolundaki soruya ise şu yanıtı verdi: "Müdahalenin yöntemi konusunda bir eksiklik varsa gereği yapılır. Ben burada müdahale edilmesinden yanayım. Biz polisimizden, müdahale edilen kişiye zarar vermemelerini ve en uygun yöntemle müdahale etmelerini istiyoruz. O tartışılabilir." Boğaziçi Üniversitesi Kandilli Rasathanesi ve Deprem Araştırmaları Enstitüsü ile ABD Cornell Üniversitesi'nin 1999'dan beri yaptığı araştırmanın sonuçları, deprem riskinin Marmara kadar Doğu Anadolu Bölgesi için de geçerli olduğunu ortaya çıkardı. Araştırma Koordinatörü Prof. Dr. Niyazi Türkelli, bölgede her an çok büyük bir deprem olabileceğini belirterek, BOTAŞ'a, "Bakü - Ceyhan boru hattını yeniden değerlendirin", DSİ'ye, "GAP barajlarını gözden geçirin", TPAO'ya da, "Petrol aramaları için bu verilerden yararlanın" uyarılarında bulundu.
             PETROL UMUDU DOĞDU
             Arap Yarımadası'nın Anadolu'ya çarpması sonucu Doğu Anadolu'nun tarih boyunca ortalama 2 bin metre yükseldiğini anlatan Türkelli, "Bu mantonun, yani sıcak yapının orayı yükseltmiş olması, birtakım yapıları ortaya koyuyor; enerji bakımından çok şey ifade ediyor. Biz petrol ve doğalgaz şirketleri, mühendis ve şehir plancılarına bu araştırmanın sonuçlarını duyurduk. Bu yeni verileri, projeler ve büyük yatırımlar açısından yeniden değerlendirsinler" dedi.
             Araştırmadan çıkan sonuçlardan bazıları şöyle:
        o  Doğu Anadolu platosunun altındaki kabuk kalınlığı, bilinenden daha ince. 
        o  Bölgedeki yerkabuğunun kökü yok. Kabuğun hemen altında sıcak yer mantosu var.
        o  Doğu'da birçok il merkezinin içinden veya yakınından aktif fay geçiyor
        o  Eldeki veriler, büyük mühendislik yapılarının (baraj, santral, petrol ve doğalgaz boru hatları vs.) risk altında olduğunu gösteriyor. 
             PKK / KADEK, Deportivo Alaves - Ankaragücü maçında İspanya'nın ayrılıkçı terör örgütü ETA'yla işbirliği yaparak pankart açtı. İşbirliğini Ankara Emniyet Müdür Yardımcısı Zekai Baloğlu bozdu.
             UEFA Kupası'ndaki temsilcilerimizden Ankaragücü'nün önceki akşam Vitoria kentinde Alaves'le oynadığı karşılaşmada maçın her iki yarısında da sahaya giren ve örgütün bayrağını açan PKK üyelerine ETA taraftarları da destek verdi. 
             Maçın 32. dakikasında sahaya giren iki şahıs, PKK'ya ait bayraklar açtı. Olay nadeniyle maç üç dakika dururken, güvenlik güçleri şahıslara müdahale etti. Ankaragücü kalesinin arkasında bulunan tribünde de PKK'ya ait 20 metrelik bir pankart açılarak sloganlar atıldı. Oyunun 59. dakikasında iki şahıs yine sahaya girmeye çalıştı. Ancak İspanyol polisi bu kez daha atik davrandı.
             Bu gelişme üzerine Ankaragücü kafilesiyle Alaves'e gelen Ankara Emniyet Müdür Yardımcısı Baloğlu, İspanyol güvenlik yetkilileri ile bir araya geldi. Görüşmeden kısa süre sonra yüzleri kar maskeli bir grup polis tribüne girerek ETA ve PKK sempatizanlarının açtığı pankartı ellerinden aldı. Polisin protesto edildiği olaydan sonra maç bitimine dek herhangi bir çirkinlik yaşanmadı.
             Maç bitiminde ise sarı - lacivertli futbolcu ve yöneticileri taşıyan iki otobüs güvenlik güçleri eşliğinde süratli bir şekilde stattan alınarak özel uçağın beklediği havaalanına götürüldü.
        Boğaziçi Üniversitesi Kandilli Rasathanesi Deprem Araştırma Enstitüsü, İstanbul'da bulunan irili ufaklı yaklaşık 3 binin üzerinde sanayi tesisinin, 7. 5 büyüklüğündeki bir depremden ne şekilde etkileneceğini araştırdı. Sonunda ortaya vahim bir tablo çıktı. Sanayi tesislerinin çoğu olası bir 7. 5 büyüklüğündeki depremden 8 - 10 şiddetinde etkilenecek. Bu haritayla birlikte gözler olası depremden en çok etkilenecek olan Ambarlı'daki dolum tesislerine çevrildi. Rasathanede bir süre önce yapılan toplantıda alınması gereken önlemler belirlenmişti.
             IŞIKARA İLE DOLAŞTIK
             Buna göre dolum sistemleri erken uyarı sistemine bağlanacak, böylelikle deprem öncesi vanalar otomatik olarak kapanacaktı, tanklara destek yapılacak, Acil Müdahale Ekipleri kurulacaktı.
             3. Bölge'den milletvekili adayı olan Prof. Dr. Ahmet Mete Işıkara ile Ambarlı'yı dolaştık. Aygaz dolum tesislerinde tankların desteklendiğini, acil müdahale ekipleri kurulduğunu gördük. "Bu tamam, ya diğerleri?" diyen Işıkara, tesislerin etrafının yerleşim alanlarıyla dolu olduğuna dikkat çekti, bu tesislerin şehir dışına çıkarılması ya da yakındaki binaların boşaltılması gerektiğini söyledi. Kendilerini uyaran trafik polisleriyle tartışanlarına alıştığımız milletvekilleri arasında, trafik cezasını ödeyenler "alışılmadık vekil" görüntüsü sergiliyor. Kırdığı bariyerlerin parasını ödedikten sonra aylarca yapılıp yapılmadığını takip eden bir vekil ise şaşırtıyor.
             DSP Edirne Milletvekili Şadan Şimşek, trafik kazası sırasında kırdığı sekiz bariyerin parasını isteyen Karayolları Genel Müdürlüğü'ne hemen ödeme yaparken, bariyerlerin onarılmasını da sağladı. Şimşek, 1999 seçimleri sırasında Edirne yönüne giderken "Karacaoğlan Deresi" noktasında sağ ön lastiğinin aniden patlaması sonucunda direksiyon hâkimiyetini kaybetti. 
             Hemen ödedi
             Aracı sekiz kez dönen Şimşek, bu sırada yolun sağ tarafındaki demir bariyerlere çarparak maddi hasarlı kaza geçirdi. Şimşek, kendisinden bariyerler için istenen o günün parasıyla 302 milyon lirayı hemen ödedi.
             Sağlamcı vekil
             Şimşek, daha sonra olumsuz bir durumla karşılaşmamak amacıyla kendisine ait bir borç veya yükümlülük bulunmadığına ilişkin belge de aldı. Ancak seçim bölgesi olması nedeniyle sürekli geçtiği yoldaki kırık bariyerlerin yapılmadığını görünce, bu kez devletin peşini bırakmadı. Yedi ay uğraştıktan sonra Karayolları Genel Müdürlüğü'nün, kırdığı bariyerleri onarmasını sağladı.
             1992'te yaptığı bir konuşmayla İngiliz muhafazakârlarının "köklerine dönüşünü" müjdeleyen dönemin İngiltere Başbakanı ve Muhafazakar Parti (Tory) lideri John Major'un, eski Sağlık Bakanı Edwine Curry ile ilişkisinin ortaya çıkması partisinin "aile değerlerine bağlı" imajını yerle bir etti. 
             Ancak Muhafazakâr Parti milletvekillerinin sıradışı seks ilişkilerine hiç yabancı olmadıkları, Major zamanında bu tür ilişkilerin odağında yer aldıkları da her gün birbir ortaya çıkıyor. 
             İşte The Times'ın haberine göre, bu ilişkilerin bazı kahramanları: 
             Steven Norris (Ulaştırma Bakanı): Major ahlaki değerlere dönüş çağrısı yaptığı sıralarda 5 metresi vardı.. 
             Stephen Milligan (Milletvekili): 1994'te yaşadığı karışık bir ilişki sonunda öldü. Boynuna sarılmış elektrik kabloları, ağzında bir portakal ve kadın çorabı giymiş cesedi herkesi şaşırttı. 
             David Mellor (Milletvekili): Antonie de Sancha adlı aktrisle ilişki yaşadı. Yasak aşkının ortayı çıkması nedeniyle 1996'de eşinden ayrıldı. 
             Richard Spring (K. İrlanda Bakanı): 1995'te yatakta 3 kişiyle görüldüğü fotoğrafı yayılandı. 
             David Ashby (Milletvekili): Otel odasında bir erkekle basıldı.
             Radyo ve Televizyon Üst Kurulu (RTÜK), dün sabah saatlerinde yaptığı olağanüstü toplantıda, Yüksek Seçim Kurulu'nun (YSK) Genç Parti'ye ilişkin uzun yayınlarıyla seçim yasaklarını ihlal ettikleri gerekçesiyle Uzan Grubu'na ait Star, Starmax ve Kanal 6 için kararlaştırdığı kapatma cezalarının dün gece yarısı 24.00'ten itibaren uygulanmasına karar verdi. Habertürk'e verilen 5 günlük kapatma cezası da aynı saatte uygulanmaya başlandı.
             YSK, Star, Star Max ve Kanal 6 yayınlarının 6'şar gün; Habertürk'ün de 5 gün süreyle durdurulmasını kararlaştırarak uygulama için RTÜK'e başvurdu. YSK'ya gönderdiği yanıtta, RTÜK, "Bizim verdiğimiz kararlar için itiraz yolu açık. Tarihi, YSK belirlerse daha sağlıklı olur" görüşünde bulundu. RTÜK, YSK'dan "Cezaların derhal uygulanmasından siz sorumlusunuz" yanıtını alınca dün olağanüstü toplandı. Kapatma cezasının yürürlüğe konması kararlaştırıldı.
             Üsküdar Vapur İskelesi'nin karşısında, Mihrimah Sultan Camii'nin yanında Zeynep Özal tarafından açılan birahane, tartışmayı da beraberinde getirdi. SP'li Üsküdar Belediye Başkanı Yılmaz Bayat, yerin çay bahçesi olarak kiralandığını ve içki satmalarının yasal olmadığını ileri sürerken, Zeynep Özal, içki ruhsatı bulunduğunu söyledi.
             Birahanenin bulunduğu yeri Can Turizm Şirketi, Üsküdar Belediyesi'nden 1992 yılında çay bahçesi olarak kiraladı. Mart ayından itibaren de Zeynep Özal, Can Turizm ile aralarında yaptıkları özel sözleşmeyle yerin işletmeciliğini aldı. Ve birahane İskele Pub, geçtiğimiz günlerde gösterişli bir açılışla hizmete girdi.
             SP'li Üsküdar Belediye Başkanı Yılmaz Bayat, yerin belediyeye ait olduğunu belirterek, "Sözleşmeye uymadıkları için mahkeme yoluyla tahliyesini istiyoruz" dedi.
             Birahaneyi işleten Zeynep Özal ise iddiaları şöyle yanıtladı: "İşletmesini alırken de Belediye Başkanı Yılmaz Bayat'la görüştüm. Bana 'Burası birahane gibi olmuş. Dışardaki tabelaları kaldırın. Parti tabanım (Özal'ın kemikleri sızlıyor) diye tepki gösteriyor' dedi. Ben de tabelaları kaldırttım. Sonra biz burayı açana kadar başkanın aklı nerdeydi. Babamı öne sürüyorlar, keşke onun kadar modern olabilseler." Türkiye 3 Kasım'da seçimlere hazırlanırken, milletvekilleri seçim öncesi 15 Ekim'de üç aylık peşin maaşlarını alacak. Böylece halen ayda ortalama 4.2 milyar lira maaş alan 550 milletvekilinin kasım, aralık, ocak ayları maaşları ceplerine girecek. Ancak vekillerin bir kısmı yeniden milletvekili olamayacak. Vekillik görevi 3 Kasım'da sona eren bu vekiller, peşin aldıkları üç aylık (yaklaşık 12 milyar 600 milyon lira) maaşları geri ödemeli mi? Görüşler şöyle:
             Perihan Yılmaz (YTP Milletvekili)
        Ahlaksızlık olmaz... 
             Harcanan şey nasıl geri verilir? Devlete borçlansınlar mı yani? Seçimde harcanacağı için paraya ihtiyacımız var. Oraya gitsen para, şuraya gitsen para. Vatandaş bu paranın hesabını bana soracağına bunu seçimi isterken sorsaydı. Bu para yarın vatandaşın sırtına binecek; ekmeğe zam, benzine zam, suya zam, elektriğe zam olarak. Bu vatandaşa anlatılmadı. Bu maaşları vallahi hak etmiş oluyoruz. Cengâver gibi atmışız kendimizi ortaya. Bizim bir cebimizden giriyor, öbür cebimizden çıkıyor. Ben kredileri çekiyorum. Hesabıma bakın, hep borç para çekerim. 'Siyasi etik açısından bu paraları geri vermek gerekir' gibi düşüncelere de katılmıyorum. Bu bir ihtiyaçtır, niye ahlaksızlık olsun?
        
        
        
