                       
        
        
                
             haber
                   
             TARİH VAKFI'NDAN ALINDI
             Seçim afişlerinin içerdiği sloganlar, tasarımları, renkleri hatta kullandıkları harf tipi ve boyutlarıyla tarihçiler, politik bilimciler, sosyologlar, iletişimciler ve dilbilimciler için önemli ipucu olarak görülüyor. "Türkiye'de Seçim Afişleri" sergisinde Tarih Vakfı'nın özel kolleksiyonunda bulunan afişlerin yanı sıra, Milli Kütüphane, Bayazıt Kütüphanesi ve siyasi parti genel merkezlerinden temin edilen afişler de yer alıyor. Ayrıntılı bilgi Milliyet Kültür Sanat gazetesinde...
             Eğitim - öğretim yılının başlamasıyla birlikte hırsızlar da yeni bir yöntem kullanmaya başladılar: Mavi önlüklü soygun. Bu yeni yöntemin son kurbanı Eyüp'teki bir kırtasiyeci oldu. Mazharbey Caddesi'ndeki kırtasiyeye yanlarında okul önlüğü giydirilen bir çocukla gelen üç kadın, işyeri sahibi Fevzi Yüksel'e, "Defter, kalem ve boya kitabı alacağız" diyerek, çeşitleri görmek istedi. Yüksel'in raftan birer örnek indirdiği sırada, mavi önlüklü çocuk, kasadaki 600 milyon lirayı alarak kaçtı.
             Polis hırsızları arıyor
             Müşteri gibi davranan üç kadın da, bir yere uğramaları gerektiğini ve dönüşte alacaklarını söyleyerek, dışarıda kendilerini bekleyen otomobile binerek uzaklaştılar. Bir süre sonra kasayı kontrol ettiğinde soyulduğunu anlayan Yüksel, soluğu karakolda aldı. Polis, Yüksel'in verdiği bilgiler doğrultusunda hırsızları yakalamak için çalışma başlattı. Son günlerde bu tür hırsızlık olaylarının artış gösterdiğini kaydeden emniyet yetkilileri, vatandaşları dikkatli olmaya çağırdı.
             Mahmut Emirmahmutoğlu ismi çoğu kişi için pek tanıdık değil. Ama Türkiye'de sayıları bini geçmeyen bir azınlık için heyecan veren bir isim. Bunlar, nesli giderek tükenmekte olan pul koleksiyoncuları namıdiğer filatelistler. Emirmahmutoğlu, yıllarını "çocuklarım" dediği pullara adamış, sahip olduğu koleksiyonla ünü Türkiye sınırlarını aşmış biri. Bir ilim olarak tanımladığı filatelide, "Osmanlı Posta Damgaları" alanında uzman. 
             TÜRKİYE FİLATELİ MADENİ
             Pul sattığı ünlü isimler bunun en önemli göstergesi. Suudi Arabistan Kralı Fahd ve ailesindeki diğer Suudi prensleri, Libya lideri Muammer Kaddafi, Irak Başbakan Yardımcısı Tarık Aziz, bu isimlerden birkaçı. Osmanlı İmparatorluğu'nun mirasçısı olan ülkemizin filateli madeni olduğunu vurgulayan Emirmah-mutoğlu, varlıklı kesimin pullara ilgisiz kaldığını belirterek, "Pul koleksiyonculuğu tarih ve lisan bilgisi gerektirir. Zenginlerimiz tablo biriktiriyor, çünkü pulla gösteriş yapılmıyor" diyor.
             Üniversite öğrecisi genç kız, kaldığı yurtta odasındaki sivrisineği öldürmeye çalışırken pencereden düşerek öldü.
             Ankara Sıhhıye'deki Tuna Kız Öğrenci Yurdu'nun 5. katında misafir öğrenci olarak kalan Derya Akyol (19), önceki gece 23.30 sıralarında odasındaki sivrisinekten rahatsız oldu. Sineği öldürmek için yattığı ranzanın üzerine çıkan Akyol, dengesini kaybederek pencereden düştü. Düşerken ön kapıda bulunan güvenlik kulübesine çarpan Akyol, kaldırıldığı hastanede kurtarılamadı.
             Yurda yeni kayıt yaptırdı
             Ankara Üniversitesi Hemşirelik Yüksekokulu'nda okuyan Akyol'un yurda yeni kayıt yaptırdığı öğrenilirken, oda arkadaşları emniyette verdikleri ifadede, genç kızın çıktığı ranzada dengesini kaybederek tutunmaya çalıştığını, ancak cam pervazının kırılması üzerine düştüğünü söyledi.
             Kâğıthane'de bir kişi, boşanmak isteyen eşiyle birlikte eşya almak için evine gelen kayınvalidesini öldürdü, üç kişiyi de yaraladı.
             Sanayi Mahallesi Billur Sokak'ta dün öğle saatlerinde meydana gelen olayda, eşi Fikret Koyuncu'dan boşanmak için dava açan Aslı Koyuncu (24), eşyalarını almak üzere annesi Fatma Çağan (47) ve akrabası Halime Kır'la birlikte bir nakliye aracıyla eve geldi. Bu sırada evde bulunan Koyuncu, eşi ve kayınvalidesi ile tartışmaya başladı. Sinirlerine hâkim olamayan koca, tabancasını ateşledi ve kayınvalidesi ile eşini yaraladı. Ev sahibi Fatma Arslan (61) ile Kır da silah sesleri üzerine eve geldi. Bu sırada dışarı çıkan Koyuncu eve doğru birkaç el daha ateş ederken, seken kurşunlardan biri Arslan'ın başına, diğeri de Kır'ın vücuduna isabet etti. 
             Kayıplara karıştı
             Koyuncu olaydan sonra kaçtı, kayınvalide Çağan ise hastaneye kaldırılırken yolda öldü. Başından yaralanan Aslı Koyuncu ve diğer iki yaralı ise tedaviye alındı.
             Kadıköy'de bir şirkette operasyon sorumlusu olarak görev yapan 25 yaşındaki Argün Sisa, şirketin kendisine tahsis ettiği otomobille dün TEM Otoyolu'nda aşırı sürat yapınca direksiyon hâkimiyetini kaybederek elektrik direğine çarptı. Çarpmanın şiddekiyle elektrik direği yıkılırken, Sisa hurda haline dönüşen otomobilde sıkıştı. Olay yerine gelen itfaiye ekiplerinin Sisa'yı kurtarmaya çalıştığı sırada çalan cep telefonunu açan bir vatandaş, kazazedenin babasına saniye saniye kurtarma çalışmasını anlattı. Sisa, itfaiye ekiplerinin yarım saat süren uğraşları sonucunda kurtarılarak, Haydarpaşa Numune Hastanesi'ne kaldırıldı.
             Bülent Arınç (AKP Genel Başkan Yardımcısı):
             Sezer başkanlık edebilir
             Hükümetin kuruluşunda bir prosedür var: "Başbakan Cumhurbaşkanı tarafından milletvekillerin arasından atanır" diye. Ancak bu hükümetin aynı zamanda yenisi kuruluncaya kadar da görevine devam etmesi gerekiyor. Bence Ecevit'in milletvekilliği sıfatı kalmasa dahi yeni hükümet kuruluncaya kadar süreklilik esası gereğince başbakanlığa devam etmesi mümkün. Ancak yasaya göre Cumhurbaşkanı, Bakanlar Kurulu'na başkanlık da edebiliyor. Yani böyle bir boşluk halinde Cumhurbaşkanı da devreye girebilir. Bazı boşluklar teamüllerle dolar. Bizde, sağlık nedenleriyle görevini ihmal etmesi halinde, başbakan yardımcılarına vekalet verilmesi düzenlenmemiş.
        Prof. Dr. Zafer Üskül (Anayasa Hukukçusu):
             Hukuki düzenleme yok
             Bu konuda hukukumuzda yeni bir düzenleme yok. Mevcut düzenleme ise eski hükümetin yenisi kuruluncaya kadar göreve devam edeceği yönünde. Burada sorun başbakan olma niteliğini kaybetmiş birisinin eski başbakan olarak görevi yürütüp yürütemeyeceğine ilişkin. Eğer başbakan eski başbakan olma niteliğini kaybettiği için, yani "Meclis üyesi olmadığı için görevine devam edemez" denilirse, o zaman hükümet ortadan kalkar. Burada "eski hükümet görevine devam eder" derken, ülkenin hükümetsiz kalmaması hedef alınmıştır. Böyle bir hükümet de ancak rutin işleri yapar. Yenisi kuruluncaya kadar devam edebileceğini düşünmek yanlış olmasa gerek.
        Bülent Akarcalı (ANAP Genel Başkan Yardımcısı):
             Siyaseten devam etmeli
             Siyaseten devam etmesi gerekir. Ama Anayasa'ya göre başbakanın milletvekili olması gerekiyor. Anayasa atanır diyor ama burada bir atama değil mevcudun devamı söz konusu. Seçimden sonraki dengeye göre yeni bir başbakan atayabilmek için Cumhurbaşkanı'nın geçici bir başbakan ataması gerekir ki böyle bir şey olamaz. Bu devletin devamlılık ilkesine de aykırı düşer. Anayasa diyor ki; "Başbakan Meclis'ten atanır." Ecevit de Meclis'ten atanmış başbakandı. Dolayısıyla seçimden sonra Ecevit, Cumhurbaş-kanı'na istifasını verir. Cumhurbaşkanı da yeni başbakan atanıncaya kadar göreve devam ricasında bulunur. Ancak Ecevit'in kendisinin vekalet vermesi halinde yerine yeni bir atama düşünülebilir.
        Prof. Dr. Erdoğan Teziç (Anayasa Hukukçusu):
             Ecevit devam eder
             Bülent Ecevit, milletvekili seçilemese bile yeni hükümet kuruluncaya kadar başbakan olarak görevini sürdürebilir. Bunun için bir engel yok. Çünkü yenisi kuruluncaya kadar eskisinin görevine devam etmesi parlamenter sistemin gereğidir. Seçim sonrası kimin başbakan olacağı zaten belli olacak. Bu da seçim sonucuna göre ve parlamenter sistemin geleneklerine göre olacak. Cumhurbaşkanı seçimin sonucuna göre yeni başbakanı belirler, yeni Bakanlar Kurulu listesini imzalamasıyla da hükümet o gün görevine başlar. Daha sonra da devir işlemleri yapılır. Yeni hükümet Cumhurbaşkanı'nca imzalanıncaya kadar eski başbakan yani Ecevit görevine devam eder. Diyanet İşleri Başkanı Mehmet Nuri Yılmaz, Miraç Kandili vesilesiyle Mescid - i Aksa'nın bulunduğu Kudüs ve çevresinde süren olayların aklıselim galip gelerek, akan kanın durdurulacağına ve barışın sağlanacağına inandığını bildirdi. Yılmaz, yayımladığı mesajında, Miraç'ın Hazreti Muhammed'e Cenabı Hakk'ın sonsuz güç ve kudreti ile eserlerini göstermek için yaptırdığı manevi bir yolculuk olduğunu belirterek, Hz. Peygamber'in Mekke'den alınıp Mescid -i Aksa'ya götürülmesi ve oradan da manevi makamlara yükseltilmesini mucize olarak değerlendirdi.
             Osman Arkangil'in çabalarıyla hazırlanan "Osmanlı Sultan Tuğraları ve Portreleri Sergisi", Topkapı Sarayı'nda açıldı. Amatör bir ruhla, dört yıl bu sergi için çalıştıklarını söyleyen Arkangil, "Osmanlı hanedanını Topkapı Sarayı'nda bi raraya getirdik. Orhan Gazi'den bu yana tüm padişahların minyatürleri ve tuğraları mevcut" dedi. Sergi, 16 Ekim'e kadar ziyarete açık olacak.
             Maliye Bakanı Sümer Oral, Milli Eğitim Bakanlığı'na (MEB) 5 bin yeni öğretmen kadrosu verildiğini açıkladı. Maliye Bakanlığı yetkilileri ise kadroların en geç bugün MEB'e ulaşacağını kaydetti. Anadolu Üniversitesi Açıköğretim Fakültesi İngilizce Öğretmenliği Bölümü'nün 2. sınıfını başarıyla tamamlayan öğrenciler ise ek ders ücreti karşılığında İngilizce dersi verebilecekler. Anadolu Üniversitesi ile imzalanan protokole göre, İngilizce öğretmenliği ön lisans diploması alacak öğrencilerden isteyenler, gereksinim olması durumunda bu öğretim yılından itibaren, okullarda İngilizce dersi verecek ve SSK kapsamında çalışacak.
             Diyanet İşleri Başkanı Mehmet Nuri Yılmaz, 44 ilde merkezi ezan sistemine geçildiğini hatırlatarak, "Bu sistemi Ankara, İstanbul ve İzmir'de de uygulamak istiyoruz. Ancak frekans sorunu var" dedi. Güncel Dini Meseleler İhtisas Toplantısı sonrasında soruları yanıtlayan Yılmaz, Telekom'la görüşmelerin sürdüğünü belirterek, "İstanbul'un 25, Ankara, İzmir ve Bursa'nın ise 15'er frekansa ihtiyacı var" diye konuştu. Camiler ve okunan ezanların Müslüman bir ülkenin tapusu ve mührü olduğunu söyleyen Yılmaz, herkesin istediği dilde dua edebileceğini ve herkesin kendi öz dilinde namaz kılabileceğini ifade etti.
             Yurtdışında yaşayan seçmenlerin Kapıkule'nin yanı sıra İstanbul, Ankara, İzmir, Antalya ve Adana'daki havalimanlarında oy verme işlemi dün başladı. Kapıkule'de ilk oyu atan gurbetçiler, CHP ve AKP'yi tercih ettiklerini söyledi.
             Kapıkule'ye konulan üç sandıktaki görevliler, 06.30'da işbaşı yaptı. Mühürlü torbalardaki oy pusulaları tek tek sayıldı. Seçmenlerin kullanacağı "evet" mührü hazırlandı. Sandık Kurulu görevlileri Hollanda'da çalışan ve ilk oyu atan Fatma Yılmaz'a (46) mührünü ve oy pusulasını verdikten sonra, "Vicdanınıza göre oyunuzu kullanacaksınız" dedi.
             Paravanın arkasına geçip oyunu kullandıktan sonra zarfı sandığa atan Yılmaz, "Ülkemiz için tek alternatif olarak CHP'yi görüyorum. Bu nedenle oyumu CHP'ye verdim" diye konuştu. Fatma Yılmaz'ın eşi Rıza Yılmaz (50) da aynı partiye oy verdiğini ifade etti.
             Almanya'da çalışan Bekir Turhan ise (57) fotoğrafını çeken gazetecilere "Tayyip'in önünü kesmek istediler ama tek başına iktidara gelecek" şeklinde konuştu. Turhan görevlilerce sandık başında propaganda yapmaması, eşi Ayşe Turhan tarafından da oyunu sağ elle atması konusunda uyarıldı. 
             Atatürk Havalimanı'nda oy kullanan gurbetçilerin büyük çoğunluğu hangi partiyi tercih ettiğini açıklamazken, soruyu yanıtlayan 42 seçmenden 21'i AKP'ye, 16'sı CHP'ye, 4'ü SP'ye oy verdiğini söyledi. Bir kişi de DEHAP'ı tercih ettiğini belirtti. Toplam dokuz sandık kurulan Atatürk Havalimanı'nda ilk oyu atan Erol Talaysüm, "Oyumun modern Türkiye'nin geleceğine katkıda bulunacağına inanıyorum" dedi.
             Ankara Esenboğa Havalimanı'nda ise 07.00'den öğle saatlerine kadar 50'ye yakın gurbetçi oy kullandı. 
             20 senedir Almanya'da yaşayan ve oy attığı partinin gizli kalmasını isteyen Aylin Serter de, Adnan Menderes Havalimanı'nda ilk oy kullanan kişi olurken, "İnşallah seçimler sorunlar için çözüm olur" dedi. 
             TBMM Başkanı Ömer İzgi, Meclis'in 21. Dönem 5. Yasama Yılı açılış resepsiyonunda devletin üst düzey isimlerini ağırlarken, tören salonunun en ilginç sohbeti, ne Cumhurbaşkanı Ahmet Necdet Sezer, ne de komutanların çevresinde yaşandı. Üst düzey yöneticilerden oluşan A protokolün davetli olduğu resepsiyona katılan AKP milletvekili aday adayı Nil Demirkazık, DYP'nin renkli simalarından Tunceli Milletvekili Kamer Genç ile bir araya gelince, ilginç bir sohbet gerçekleşti. Genç - Demirkazık sohbetinden ilginç diyaloglar şöyle:
             Yüksek Seçim Kurulu (YSK), GP lideri Cem Uzan ve CHP'li Kemal Derviş'in faaliyetlerine geniş yer ayırıp seçim yasaklarına aykırı hareket ettikleri gerekçesiyle tarihinde ilk kez televizyon kanallarına kapatma cezası verdi.
             YSK, Uzan'ın çeşitli kentlerde düzenlediği katıldığı mitingleri, haber görüntüsü gibi verip partilerle arasında eşitsizlik yaratacak biçimde gündeme getiren, Uzan grubuna ait Kanal 6, Star ve Star Max'ın 6'şar gün kapatılmasına karar verdi. CHP'li Kemal Derviş'in görüntülerini müzik eşliğinde verip geniş yer ayırarak diğer adaylar ve partiler arasında eşitliğe aykırı bir durum oluşturan Haber Türk'ün de 5 gün kapatılması kararlaştırıldı. 
             YSK bu kararları, 3984 sayılı Radyo ve Televizyonların Kuruluş ve Yayın İlkelerine İlişkin Yasa'nın değişik 32. maddesinin son fıkrasına yollamada bulunduğu 298 Sayılı Seçimlerin Temel Hükümlerine İlişkin Yasası'nın 149/A maddesi gereğince aldı. YSK, seçim döneminden önce RTÜK'le yapılan görüşmelerin ardından yasakların denetiminin Kurul tarafından yapılacağını, verilecek cezaları da RTÜK'ün uygulayacağını bildirmişti.
             Küskünlerin planı nedir?
             Küskünler, TBMM'de toplantı yeter sayısı olan 184'e bile ulaşamayınca yeniden olağanüstü toplantı çağrısı yapma konusunda terüddüde düştü. Daha önce "Hemen çağrı dilekçesini veririz, yedeğimiz var" diyen YTP'liler bile "Artık olmaz" diyor. 
             Olağanüstü çağrı yaparlarsa ne olur?
             İzgi'nin "hakkın suiistimali" gerekçesiyle Genel Kurul'u bu aşamadan sonra toplamayabileceği belirtiliyor.
             Meclis toplanabilir mi?
             Genel Kurul, olağanüstü toplanırsa küskünler öncelikle 184 olan toplantı yeter sayısını bulmak zorunda, aksi halde toplantı yapılamıyor. 
             Meclis toplanırsa ne olur?
             Seçimin iptal edilmesi istemiyle toplantı yapılması sağlanırsa bu öneri Anayasa Komisyonu'nda görüşüleceği için komisyon devreye girer. 
             Komisyon ne yapar?
             Küskünler öncelikle ANAP'ın boş üyeliğine seçim yapılmasının ardından küskünlere destek vermeyen ANAP'lı üye Işın Çelebi'yi ikna etmek zorunda kalacak. 
             Yılmaz çekilir mi?
             ANAP lideri Yılmaz'ın hükümetten çekilmesi gündeme gelebilir. Ancak bu hükümetin düşmesine yol açmaz. 
             Hükümet düşürülür mü?
             Küskünler hükümeti düşürmek için gensoru gündemiyle Meclis'in toplanmasını isteyebilir. 
             Hükümet düşerse ne olur?
             Hükümet düşerse Cumhurbaşkanı Ahmet Necdet Sezer, Bahçeli'ye görevi verir. 45 gün içinde hükümet kurulamazsa Sezer, Meclis'i feshederek seçimlere gider.
             Erteletme için son tarih nedir? 
             Küskünlerin hukuki olarak 2 Kasım akşamına TBMM'yi olağanüstü toplantıya çağırma şansları bulunuyor.
             Seçim kararı iptal edilirse ne olur?
             Seçim kararını iptal ettirmeyi başarırlarsa, hükümeti düşürme ya da siyasi partiler ve seçim yasalarında değişiklik yapma yollarını deneyebilirler. Bu aşamada barajı indirmek, ittifaklara olanak sağlamak gibi düzenlemeleri de yapmaya çalışarak yeniden seçilmeyi garanti edebilirler.
             YTP'de Hüsamettin Özkan ve ekibine karşı tasfiye sürecinin başlatılmasını isteyen milletvekilleri, seçimin kesinleşmesiyle birlikte ateşkes ilan etti. Genel Başkan İsmail Cem, milletvekilleri ve yöneticileri toplayarak, Özkan ve İstemihan Talay'la birlikte "kardeşlik" görüntüsü verdi.
             Cem, rahatsızlıklarını dile getiren milletvekillerine, "Bunların yeri ve zamanı değil, seçime kadar birlik ve bütünlük içinde çalışalım. Bunları gündeme getirmek doğru değil" mesajı verdi. Bunun üzerine tasfiye isteyen ekip, beşte bir imzayla Kurucular Kurulu'nu toplama girişimini erteledi. 
             Meclis'in tarihi bir fırsatı kaçırdığını ifade eden Cem de, "Baraj indirilir, seçim de ertelenmezdi. Bütün bunlar oldu, bitti. Tarihi bir fırsat kaçırıldı. Umarım, bizim çok uzun süredir savunduğumuz bu baraj meselesi başımıza ciddi sorunlar açmaz. Böyle bir öfke ortamında baraj sistemi anormal sonuçlar yaratabilir. Meclis daha dirayetli olsaydı, baraj sorunu çözülürdü" dedi. Yargıtay Cumhuriyet Başsavcısı Sabih Kanadoğlu, örgütlenmesini incelemeye aldığı DEHAP'a bir yazı göndererek, "Seçimlere girebilmek için örgütlenmeniz yetersiz. 48 saat içinde konuya ilişkin savunmanızı gönderin" dedi. Savunmasını Kanadoğlu'na bugün göndermesi beklenen DEHAP ise "Örgütlenmemizin yeterli olduğunu daha önce siz söylemiştiniz. Seçime girip giremeyeceğimiz noktasında inceleme yapmaya ve karar vermeye yetkiniz yok" yanıtını verdi.
        
        
        
