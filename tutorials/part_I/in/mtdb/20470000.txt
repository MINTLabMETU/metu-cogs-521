                       
        
        
                
             haber
                   
             KURTARMA TİMLERİ
             Bu arada, karargâhı Malatya'da bulunan 2. Ordu Komutanlığı ile merkezi Van'da bulunan Jandarma Asayiş Kolordu Komutanlığı, göç ve harekâtın ana üssü olarak belirlenen Silopi'de büyük karargâh oluşturdu. DAK (Doğal Afet Arama ve Kurtarma) timlerinin yer aldığı Lojistik ve İnsani Destek Komutanlığı da 2. Ordu Komutanlığı emrine verildi. Tüm dünyada özellikle de ABD'de artan alışveriş tutkusu, bazı çevrelerce hastalık olarak kabul edilmeye başlandı. Öyle ki bazı ilaç firmaları alışveriş çılgınlarını rahatlatmak için piyasaya ilaç sürmeye başladı. Öte yandan sağlık sigortası şirketleri, alışveriş tutkusunu bilimsel açıdan kanıtlanmış hastalık olarak kabul etmediklerinden, tedavi harcamalarını ödemiyor. Alışveriş hastalık mı? Psikiyatrların görüşleri şöyle:
             Doç. Dr. Mustafa Sercan
        Hasta demek yanlış
             Aşırı alışveriş yapma tutkusuna 'hastalıktır' demek pek mümkün değil. Hastalık demek için bir merkezin çıkıp 'hastalık' demesi yeterli değil. Tıp camiasında kabulü gerekir. Hastalıkları tanımlayan ve sınıflandıran iki merkez var. Biri Dünya Sağlık Örgütü (WHO), diğeri psikiyatrik hastalıklar için Amerikan Psikiyatri Birliği. Burada kişinin önleyemediği eylem olan alışveriş, kompülsif bozukluk (zorlayıcı davranış) gibi tanımlanıyor. Alışveriş hastalığı diye tanımlanan özellikler, yeni bir hastalık gibi değil, bilinen bir hastalığın alt grubu olarak tanımlanabilir.
             Dr. Cem Ataklı
        Hastalık sayılmıyor
             Aşırı alışveriş yapmak, resmi sınıflamada hastalık olarak kabul edilmiyor. Aşırı alışveriş yapan kişilerin dürtülerini kontrol edememe zorluğu, bozukluğu olabilir. Çok alışveriş yapan kişilere hasta demek doğru değil. Kişi alışverişe dayanılmaz bir istek duyabilir. Yaptığı işin mantıksız olduğunu bilmesine rağmen büyük bir istek duyuyor. Bu tip kişilerde antidepresanlar kullanılıyor. Tedavi için neden dürtü bozukluğu gösterdiğinin araştırılması gerekir. Anksiyete (kaygı) ve depresyon eşlik edebilir. Alışveriş tutkusu, 30 - 40 yıl sonra hastalık olarak tanımlanabilir. 
             Doç. Dr. Arif Verimli
        Davranış bozukluğu
             İnsanın ekonomik satın alma gücüyle uyumlu olmayan, çevredeki insanlar tarafından makul karşılanmayan alışveriş yapma, bir davranış bozukluğudur. Normal dışı bir davranıştır. Dürtü denetim bozuklukları arasında yer alır, aşırı yemek yeme gibi. Ayrıca başka başka hastalıkların belirtisi olabilir ağrı, ateş gibi. Bunun büyükçe bir kısmı manik dönemlerde inanılmaz alışverişler ve masraf yapmalarla sonuçlanır. Kişi cebinde parası olmamasına karşın binlerce dolarlık çekler bırakır. Bazı hallerde tedavi gerektirebilir, ilaç ya da psikoterapi yoluyla.
             Dr. Ayhan Kalyoncu
        Psikiyatrik rahatsızlık 
             Alışveriş 'kronik shopping' adıyla, psikiyatri içinde artık hastalık olarak kabul ediliyor. Aynı zamanda obsesif kompülsif bozukluğun (saplantı, takıntı) yan kategorisi, dürtü kontrol bozukluğuyla aynı kategoride değerlendiriliyor. Daha çok kadınlarda görülen bir hastalık. 'İhtiyaç olmadığı halde ekonomik olanakların çok üzerinde alışveriş yapmak' diye tanımlanıyor. Hastalığa çanak tutan etmenler, kredi kartları, taksit kartlar. Bunlar olmayan parayı harcattığı için hastanın daha da fazla mağdur olmasına neden oluyor. Psikoterapi yaklaşımları, dürtüleri kontrol etmeye yönelik olarak tedavide başarılı sonuç veriyor. 
             Türkiye, Irak'ın komşusu olan Arap ülkeleri ve İran'a sorunun savaşsız çözümü için "ortak hareket etme" çağrısı yaptı. İlk olumlu yanıt Başbakan Abdullah Gül ile görüşen Suriye Devlet Başkanı Beşar Esad'dan geldi. Gül, Şam'da yaptığı açıklamayla Arap kamuoyunu da rahatlatarak, "Musul ve Kerkük'te gözümüz yok" mesajı verdi.
             Gül, Irak ile sınırları bulunan beş ülkeyi kapsayacak Ortadoğu turunun ilk ayağı Şam'da Esad ile 1 saat 20 dakika görüştü. Görüşmede, Irak'ta doğacak istikrarsızlıktan tüm bölgenin etkileneceği fikrini paylaşan Esad, Gül'ün "Savaşsız çözüm için eşgüdüm içinde olalım, ortak hareket edelim" önerisini kabul etti. Suriye Dışişleri Bakanı Faruk El Şara'nın detaylı görüşmeler için bu ay içinde Ankara'ya geleceği açıklandı.
             Sırada diğerleri var
             Gül, bugün Şarmel Şeyh'te görüşeceği Mısır Devlet Başkanı Hüsnü Mübarek, yarın Amman'da bir araya geleceği Ürdün Kralı Abdullah ve gelecek hafta ziyaret edeceği Suudi Arabistan Veliaht Prensi Abdullah ile İran Cumhurbaşkanı Muhammed Hatemi'ye de ortak hareket önerisini götürecek.
             Irak'ın tüm komşularının onaylaması halinde, altı ülkenin, görüş birliğine vardıkları ilkeleri bir ortak deklarasyon ile dünyaya açıklayabilecekleri dile getirildi. 
             Önce barış
             Önerisinin unsurlarını düzenlediği basın toplantısında açıklayan Gül, temel amacın, "savaşsız çözüm" olduğunu vurguladı. Esad ile aynı kaygıları paylaştıklarının altını çizen Gül, "Savaşsız çözüm arayışı öncelikle bu bölgede yaşayanlara düşer. Barışçıl netice alınamazsa, bunun olumsuz yansımaları bölgedeki herkesi ilgilendirir. Savaşsız çözüm için birlikte olağanüstü gayret içinde olmalıyız. Eşgüdüm halinde, koordineli hareket etmeliyiz" dedi.
             Gül, eşgüdümün nasıl olacağı sorusuna "Bu, somut bir şekilde olacak. Müşterek ziyaretler olabilir" yanıtını verdi.
             Gül: Kutu açılmasın
             Gül, Esad'a olası bir operasyonun Irak'taki dengeleri altüst edebileceği endişesini dile getirerek, "Irak'ta pandoranın kutusu açılırsa bir daha kapanmayabilir. Irak dağılmamalı, herkesi o kutuya sokmak bir daha mümkün olmayacaktır" dedi.
             Esad'la Irak'ta bağımsız Kürt devleti kurulmaması konusunda mutabakat sağlayan Gül'ün, "Kuzey Irak'taki her türlü oluşum Suriye, Türkiye ve İran'ı yakından ilgilendirir. Irak'ın toprak bütünlüğü bozulmamalı" dediği öğrenildi. Esad ise görüşme boyunca ABD'yi suçlayarak, "ABD tutarlı davranmıyor. Başkan Bush'un petrol hesapları Irak'a yönelik savaşı körüklüyor" dedi.
        Notlar...
             Esad, kabineyi Gül'e gönderdi
        o  Suriye Devlet Başkanı Beşar Esad, çalışma ziyareti için beş saatliğine ülkesine gelen Gül'ü havaalanında karşılamak üzere Başbakan Mustafa Niro ve 18 bakanı görevlendirdi. 
        o  Gül, bu görkemli karşılama törenini, "Bu, her iki ülkenin dostluk yönündeki ortaya koyduğu siyasi iradenin, arzunun açık ifadesidir. Suriye, Türkiye ile ilişkisini daha ileri düzeye götürmeyi amaçlamaktadır. Türkiye de aynı düşünce içindedir" diye yorumladı.
        o  Gül'ü Şam'da Miro'nun yanı sıra 18 bakanın karşılaması, Suriye'de de büyük yankı uyandırdı. Suriyeli bir bakan, Gül'e "Sayenizde kabinenin tüm üyeleri bir araya geldi. Hiçbir toplantıda bu kadar çoğunluk sağlanmıyordu" esprisini yaptı.
        o  Miro, Gül'ün gezisinin resmi ziyaret olmamasına karşın Türk misafirini A tipi askeri törenle karşılayıp uğurladı.
        o  Esad, geçmişte Tito, Castro, Demirel ve birçok ülke liderinin ağırlandığı Cumhurbaşkanlığı Konukevi'ni Gül'e tahsis etti. Gül, altı yıl aradan sonra ilk kez kendisi için açılan konukevinde basın toplantısı düzenledi.
        o  Suriye lideri, Gül'ü sarayının bahçe kapısında karşılayıp yine görüşme sonrasında aracına kadar uğurladı.
        o  Gül de yemekte kilo aldırmasına rağmen Şam tatlılarından çok hoşlandığını ifade etti.
        o  Gül, 1993'ten bu yana Şam'ı ziyaret eden ilk Başbakan oldu. Gül'ün ziyaretinin ardından Suriye'den de önce Dışişleri Bakanı Faruk El Şara, sonra da Devlet Başkanı Beşar Esad'ın yıl içinde Ankara'ya geleceği bildirildi.
        o  Siyasete girmeden önce Suudi Arabistan'da yaşayan Gül'ün Esad ile diyaloğunda hangi dili kullanacağı merak konusu oldu. Esad'ı Arapça selamlayan Gül'ün görüşme boyunca Türkçe kullanmayı tercih ettiği öğrenildi.
        'Aktif barış diplomasisi'
             Gül'ün heyetinde yer alan üst düzey bir yetkili, "Başlattığımız girişimin adı aktif barış diplomasisidir" dedi. Bu girişim kapsamında ilk olarak Irak'a "26 Ocak'a kadar BM ile sıkı işbirliğine devam et" mesajı verilecek. Aynı zamanda ABD'ye de bölgede istikrarsızlığa sebep olacak metotlar denememesi mesajı gönderilecek. İki ülke yetkilileri, gerekirse her gün gelişmeleri takip edip birlikte hareket etmek üzere sürekli temas halinde olacak.
             Seçim yenilgisinin ardından genel başkanlığı ve siyaseti bırakan Mesut Yılmaz, ANAP'ta yeni bir dönemi başlatacak kongreye de katılmama kararı aldı. Yılmaz, "Ben Çiller gibi değilim. O, kongreye kadar genel başkandı. Ben kongreden önce genel başkanlığı bıraktım. Partinin bir genel başkanı var. Kongreye gitmeme gerek yok" dedi.
             Yılmaz'ın, kongre salonuna gelmesi halinde birlikte oturduğu kişilerden tokalaştığı adaylara kadar her şeyin tartışma konusu olacağı, en küçük bir tavrının bile yeni genel başkana yönelik bir işaret, destek ya da karşı olma şeklinde algılanacağı" endişesini de taşıdığı kaydedildi. 
             Yılmaz'ın ANAP'ın yeni dönemine gölge düşürmek, "siyasete geri dönecek, emanetçi bırakıyor" yorumlarına yol açmak istemediği belirtildi. Yılmaz, son anda fikir değiştirmezse ANAP, son yılların en hareketli kongresini, 20 yıldır ilk kez "Yılmaz'sız" gerçekleştirmiş olacak.
             ANAP'ın olağanüstü kongresi 11-12 Ocak tarihlerinde Atatürk Kapalı Spor Salonu'nda yapılacak. Kongreye ikisi kadın 11 genel başkan adayıyla gidiliyor. Ancak yarış, daha önce Yılmaz'ın karşısına aday olarak çıkan, müzmin genel başkan adaylarından Lütfullah Kayalar, son dönemde muhalefet bayrağını açarak lider sultasına karşı siyasi partiler yasasında değişiklik isteyen Işın Çelebi, Genel Başkan vekilliği görevini sürdüren Ekrem Pakdemirli ile eski bakan ve eski Bakırköy Belediye Başkanı Ali Talip Özdemir arasında geçecek. 
        Bir aday daha
             EDA BERKBAYRAK İzmir DHA
             Emekli öğretmen Perihan Genç, dün düzenlediği basın toplantısıyla ANAP Genel Başkanlığı'na aday olduğunu açıkladı. Genç, "Partinin her kademesinde çalışmış, Atatürk'ün ilkeleri doğrultusunda yetişmiş, emekli bir öğretmenim. Ülke sorunlarını özümseyip çözüm yollarını da yanıma alarak genel başkanlığa adaylığımı koyuyorum" dedi.
             Oy oranının yüzde beşlere düştüğü dönemde partiye sahip çıkmak istediğini vurgulayan Genç, "Pek çok insan ANAP su almaya başladığından itibaren partiyi terk etmeye başladı. Biz aksine, daha da sıkı parti tabanına tutunup sorunları çözmeye soyunduk. Siyasete ve ülkeme hizmet için adaylığımı açıklıyorum. Tüm partililerin desteğini bekliyorum" diye konuştu. 
             ABD'nin operasyon planlarını değerlendirmek için Irak'ın dört komşusunu kapsayan bir tura çıkan Başbakan Abdullah Gül, bölge ülkelerinden gördüğü yakınlığı, yıllarca çalıştığı ve gönülden bağlı olduğu Suudi Arabistan'dan göremedi. Gül, ziyaret talebine karşı diğer ülkelerin aksine Suudi Arabistan'dan beklediği yanıtı, istemediği bir tarih için alabildi. Siyasete girmeden önce sekiz yılını geçirdiği Suudi Arabistan yönetiminden en kolay randevuyu sağlayacağını düşünen Gül'e, veliaht Prens Abdullah, istediği tarihte randevu vermedi.
             Bir saat bile ayırmadı
             Suriye, Mısır ve Ürdün yönetimleri Gül'ün aralık ayında ilettiği randevu taleplerine programlarını değiştirmek ve sıkıştırmak pahasına da olsa, "evet" yanıtı verirken, Riyad yönetimi, Türkiye'nin tüm ısrarlarına rağmen 4 - 6 Ocak tarihleri arasında bir saat bile zaman ayırmadı.
             Son dakikaya kadar süren diplomatik çabalar sonuç vermeyince, Başbakanlık önceki gece yaptığı açıklamada, gezinin Suudi Arabistan dışındaki üç ülkeyi kapsayacağını duyurdu.
             Riyad yönetiminin, görüşmelerde Ankara'ya son mesajı "11 Ocak Cumartesi günü gelirseniz müsaitiz" oldu. Buna karşılık, Gül yarın Ürdün'deki temaslarını tamamladıktan sonra Suudi Arabistan'a geçip veliaht Prens Abdullah ile görüşmek konusunda ısrar etti, ancak Dışişleri Bakanlığı'nın tüm çabalarına rağmen Riyad'ın dediği oldu.
             Gül, Beşar Esad'la yaptığı görüşmenin ardından düzenlediği basın toplantısında, Suudi Arabistan'a 11 Ocak'ta gideceğini açıklamak zorunda kaldı.
             AKP lideri Recep Tayyip Erdoğan, Başbakan olup olmayacağı yönündeki bir soruya "Şu anda böyle bir hesabın içinde değilim. Ülkemizin Başbakanı var. Önümüzde Siirt seçimleri var. Bunu aşalım, geleceği ondan sonra konuşuruz" yanıtını verdi.
             Kapımız herkese açık
             Erdoğan'ın baba ocağı Rize - Güneysu'da geçirdiği yeni yıl tatilinin son gününde yerel Rize TV'de verdiği özel demecin tamamı yayımlandı. Erdoğan, partilerine mensup olmayan belediyelerin kendilerine katılıp katılmaması yönündeki bir soruya şu yanıtı verdi: 
             "Biz böyle bir gayretin içinde değiliz. Bizim ilkelerimizi benimsedikten sonra, dürüst, ilkeli olduktan sonra kapımızın herkese açık olduğunu her zaman söylüyoruz. İktidar partisi olduk diye partimize bazı belediyelerin gelmesini heyecanla, aşkla beklemiyoruz. Böyle bir kaygımız yok. Ama, AKP'li olmayana hiçbir şey gelmez endişesi de olmasın. O devir kapandı. Hakları neyse onları muhakkak alacaklardır."
             MHP Genel Başkanı Devlet Bahçeli, AKP yönetiminin Yüksek Askeri Şûra (YAŞ) kararları gibi ilk planda laik-anti laik kutuplaşmasını akla getiren konularda da oldukça heyecanlı ve aceleci davrandığını söyledi.
             Partisinin 2003'teki ilk merkez yürütme kurulu toplantısına başkanlık eden Bahçeli, Irak ve Kıbrıs gibi güncel konulara değinirken, AKP'ye sert eleştiriler yöneltti. Bahçeli, bürokraside tasfiye süreci yaşandığını, daha önce MHP'li bakanların görev aldığı bakanlıklarda ise kıyım yapıldığını ileri sürdü. Bahçeli, Kıbrıs konusuna değinirken de, KKTC Cumhurbaşkanı Rauf Denktaş'ı hedef seçmenin ve halkı tahrik etmenin hiçbir ahlaki izahı olmadığını söyledi.
             Seçimden sonra partileri ülke barajını aşamadığı için parlamento dışında kalarak genel başkanlık görevinden ayrılan liderlere eski HADEP Genel Başkanı Murat Bozlak da eklendi. Bozlak, 1 Ocak'tan itibaren siyasete bir süre ara verdiğini açıkladı. Önümüzdeki günlerde yapılacak kongrelerde de hiçbir kademede aktif görev almayacağını bildiren Bozlak, "1999 ortalarından itibaren oluşan koşullar içinde HADEP'i Türkiye genelinde örgütleyerek demokratik muhalefetin öncü gücü haline getirip demokrasi güçleriyle buluşturma hedefimizi maalesef gerçekleştiremedik. Bundan sonra göreve gelecek arkadaşlarıma başarılar diliyorum" dedi.
             Büyük umutlarla kurulan YTP, para derdine düştü. 7 trilyon liralık seçim yardımını alamayan YTP, Hazine Müsteşarlığı, Yüksek Seçim Kurulu (YSK) ve Maliye Bakanlığı ile yaptığı yazışmalardan olumsuz sonuç çıkınca Maliye Bakanlığı aleyhine dava açma kararı aldı.
             YTP yöneticileri, Meclis'te grup kurulmasının seçim yardımı alması için yeterli olacağını savunurken, YSK yetkilileri "Seçimden 6 ay önce 41 ildeki teşkilatlanmanın tamamlanması gerekiyor. Grup kurmak Hazine yardımı almak için için yeterli değil" dedi. YTP Genel Başkanı İsmail Cem, maddi sıkıntı içinde olduklarını doğruladı.
             TBMM Başkanı Bülent Arınç, beraberinde 20 kişilik parlamento heyeti ile birlikte KKTC'ye resmi ziyarette bulunacak. Arınç'ın daha önce 8 Ocak olarak açıklanan ziyareti, 13 Ocak'a alındı. Arınç'ın gezisine 13 AKP'li, 7 CHP'li milletvekili katılacak.
             Ziyaretinde Cumhurbaşkanı Rauf Denktaş, Meclis Başkanı Zeki Serter ve Başbakan Derviş Eroğlu ile görüşecek olan Arınç, siyasi partilerin liderleri ve sivil toplum örgütleriyle de görüşecek. Arınç ve beraberindekiler, 15 Ocak'ta Türkiye'ye dönecek. 
             ABD operasyonu, Türkiye'nin Güneydoğu ve Doğu Anadolu bölgelerindeki yaşamı etkilemeye başladı. Diyarbakır il merkezinde önceki akşam elektrikler iki saat süreyle kesildi. Elektriklerin planlı olarak, "karartma" için kesildiği bildirildi. Karartmanın askeri tesislere gerçekleştirilen sevkiyatlarla ilgili olduğu belirtildi. 1974 Kıbrıs Barış Harekâtı öncesinde de askeri sevkiyatlar gerçekleştirilirken karartmalar uygulanmıştı.
             Türkiye Ermenileri "savaşa hayır" ayini yaptı. Taksim Ermeni Kilisesi'ndeki ayini Türkiye Ermenileri Patriği Mesrob 2 yönetti. Barış için duayla başlayan ayinde, mumlar yakıldı ve ilahiler okundu. Patrik Mesrob 2, "Barış için Ortadoğu ülkelerine giden başbakanımıza dua edelim. Ortaçağ'da değiliz. Demokrasiyle yönetilen ülkelerde savaş o kadar kolay çıkmamalı. Yanı başımızdaki bu savaş hepimizi etkileyecek ama savaşın ortasındaki halk perişan olacak. Onlar için hem dua edelim hem yardımda bulunalım" dedi.
        
        
        
