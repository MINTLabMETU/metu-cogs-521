                       
        
        
                
             haber
                   
             'Çukurova'dan nakit girişi sağlanamaz'
             Kurumumuza Goldman Sachs tarafından yapılan sunumda, birleşmenin başarılı olması için toplam 3.7 milyar dolar tutarındaki donuklaşmış Çukurova Grubu borçlarının yaklaşık 1,5-1,8 milyar dolarlık bölümünün birleşik bankanın bilançosundan çıkartılmasının, gerek birleşik bankanın sağlıklı işlemesi, gerekse Yapı Kredi Bankası hisse senedine sahip diğer yatırımcıların zarar görmemesi için zorunlu bulunduğunu ifade etmişlerdir. Buna karşılık aktif yapısının önemli kısmı donuk nitelikteki varlıklardan oluşacak olan birleşik bankanın mali bünyesinin gerektirdiği nakit girişinin Çukurova Grubu'nca sağlanamayacağı açıktır ve bu husus grupça da kabul edilmektedir.
             'Sermayedarlar bankayı bozdular'
             Banka kaynaklarını kendi firmaları için kullanan, bu kredilerin tasfiyesi için aldığı tedbirler yetersiz kalan, bankacılığın önemli prensiplerinden riskin dağıtılmasına ve kredi kullandırımında emniyet ile verimlilik esaslarına uymayan banka yöneticileri ile sermayedarlarının bankanın mali bünyesinin bozulmasına sebep oldukları aşikardır."
             Bazı insanların Merkez Bankası'nın (MB) TL ve döviz piyasalarında kalıp bankalara abilik yapmasını istediğini belirten Koçbank Başekonomisti Cevdet Akçay, "Ben bunu doğru bulmuyorum" dedi.
             Piyasanın abisiz ve başıbozuk olduğu düşüncesi ile Merkez Bankası'nın mutlaka kuvvetini hissettirmesi gerektiğinin düşünüldüğünü ifade eden Akçay, buna katılmadığını ve MB piyasadan çekilmediği sürece piyasanın sığlığının kurumsal olarak yerleşeceğini söyledi.
             "Bu bir çocuğu sürekli çocuk bırakmak gibi birşey" diyen Akçay, "Hep tepesinde 'baba, baba' der durursanız çocuğun kişiliği gelişmez. Bunun için MB'nin buradan çıkacağını ve hiçbir şekilde müdahale etmeyeceğine herkesi ciddi şekilde inandırması gerekir ki piyasa kendi kendine derinleşsin, gelişsin" diye konuştu.
             Merkez Bankası'nın dövizin düzeyinden rahatsız olduğunu söylemesinin de iyi birşey olmadığını belirten Akçay, "Çünkü biz o zaman Merkez Bankası'nın rahatsız olduğu bir döviz düzeyi bulunduğunu anlıyoruz. Anladığınız zaman oyuncu olarak bunu piyasada manipüle etmeye kalkıyorsunuz" dedi.
             Bunun ciddi bir kâr marjı yarattığını belirten Akçay, "Merkez Bankası'nı test etmeye başlıyorsunuz ve onu rahatsız edebiliyorsunuz. MB'nin 'Ne yaparsanız yapın ben hiç karışmıyorum' demesi lazım" şeklinde konuştu.
             'Doğru risk primi belirlenmiyor'
             Bankaların birbirinden borç alıp vermesi gerektiğini ve bu şekilde doğru risk priminin ortaya çıkacağına dikkat çeken Akçay, "MB orada kaldığı sürece risk primi, fiyatlandırma optimal olarak ortaya çıkmıyor. Merkez'in büyük abi pozisyonu, TL piyasasında da döviz piyasasında da durumu bozuyor" dedi.
             Akçay sözlerini şöyle sürdürdü: "Ben eminim ki Merkez Bankası piyasa iki kez müdahale etmek zorunda kalmaktan mutlu değildir. Ben onları eleştirebilirim ama eminim ki piyasayı benden çok daha iyi biliyorlar. Kararlarına saygılıyım. Ama meseleye teorik bakıldığı zaman kendinizi kurtaramıyorsunuz. 'Ben volatiliteden rahatsızım, düzeyinden değilim' deyip işin içinden sıyırmanız o kadar kolay değil."
             'Bankalar kendiliğinden hadi kredi verelim demezler'
             Bankacılığın reformlardan sonra şeffaf bir yapıya kavuştuğunu söyleyen Akçay, sistemin ana probleminin, yani kaynak aktarma sorununun ise hâla çözülemediğini söyledi. İşin kaynağında devletin bulunduğunu belirten Akçay, borçlanma ihtiyacı azalmadığı sürece bankaların kendiliğinden 'vatana hizmet' deyip tavır değiştirmelerinin beklenemeyeceğini söyledi.
             Bankaların kârlılık problemine dikkat çeken Akçay, "Bankalar bu problemlerini halletmek için DİBS'i (Devlet İç Borçlanma Senetlerini) tercih ediyorlar. Bu nasıl tersine dönebilir? Devletin borçlanma ihtiyacını azaltması ile olur" dedi. Bankaların sistemden çekilmesi için halkın borcu elinde tutmasının sağlanması gerektiğini kaydeden Akçay, bunun da güvene bağlı olduğunu söyledi. 
             'En büyük riskimiz Irak'
             Türkiye ekonomisi için en büyük riskin Irak olduğunu belirten Cevdet Akçay, "Irak'ta ne olacağını kimse tam olarak bilmiyor" dedi. Akçay, "Gelecek vuracak, ne kadar sürecek, maliyeti ne olacak tam olarak bilinmiyor. Bu bir risk çünkü Türkiye'nin sınırında sıcak bir savaş var. Böyle bir ortamda dövize hareket olabilir. Dövize hareket olduğu zaman Merkez Bankası yine davranmak zorunda kalacak. MB bu durumda faizleri yukarı bile çekebilir. Kur yüzünden enflasyon bir miktar coşabilecek. Böyle olduğunda da her zaman olduğu gibi yükselen enflasyon ve faizler reel faizi olduğundan daha şişirecek" dedi. Akçay, bu noktada yine 'acaba borç dönecek mi?' sorusunun gündeme geleceğini söyledi.
             'Doğru sinyal verilmeli'
             AKP iktidara geldikten sonra piyasalarda henüz ne yaptığına bakılmadan en az bir ay boyunca estirilen iyimser havanın AKP'ye haksızlık olduğunu ifade eden Akçay, şimdi AKP'nin hiç hata yapma şansının kalmadığını söyledi. Akçay, 'AKP daha hiçbir şey yapmadan böyle bir açık çek açılmasıyla AKP o kadar zor bir duruma sokuldu ki ondan sonrası sadece yokuş yukarı, çünkü yokuş aşağı gidecek yer kalmadı. Bir anlamda artık ne yapsalar da kendilerini beğendiremeyecekleri pozisyondalar" dedi. AKP'nin yapması gereken tek şeyin sürekli doğru düğmeye basmak ve doğru sinyal vermek olduğunu belirten Akçay, ekonominin yanlış düğme ve karışık sinyale tahammülü olmadığını söyledi.
             AKP Genel Başkanı Tayyip Erdoğan, hükümetin verdiği asgari ücreti beğenmedi ve yenilenmesi için talimat verdi. 
             Erdoğan dün Genel Merkez'de yapılan ve Başbakan Yardımcısı Abdüllatif Şener, ekonomiden sorumlu Devlet Bakanı Ali Babacan, Sanayi ve Ticaret Bakanı Ali Coşkun ile İçişleri Bakanı Abdülkadir Aksu'nun katıldığı MKYK toplantısında asgari ücretin üç ay içinde artırılmasını istedi. AKP yönetiminin de ücreti az bulması üzerine bakanlardan bu konuda çalışma yapılması istendi. Asgari ücret, 26 Aralık tarihinde alınan karar ile yüzde 21.4'lük artışla net 184.3 milyon liralık düzeyden 223.7 milyon liraya çıkarılmıştı.
             Ayrıca, Erdoğan bakanların kendi aralarında daha çok koordineli ve işbirliği içinde çalışması gerektiği üzerinde de durdu. Bakanlara "israf kapılarını kapatın ve sosyal dengeyi iyi kurun" uyarısında bulunan Erdoğan, "Önceliğimiz yoksullukla mücadele olmalı" dedi.
             Sosyal barışa katkı
             Erdoğan MKYK toplantısı sonrasında yaptığı açıklamada da, emeklilere yapılan maaş artışlarının mevcut bütçe şartlarında zor bir karar olduğunu söyledi. Erdoğan, "Ama makro ekonomik dengeler açısından Türkiye'nin gerekli kaynakları üreteceğine inanıyoruz. Ayrıca bu maaş artışlarının sosyal barışa önemli katkılar sağlayacağını düşünüyoruz" diye konuştu.
             İkinci el bono piyasasında faiz oranları haftayı yüzde 56 seviyesine yakın kapattı. Yüzde 55 seviyesindeki fonlama maliyeti önemli direnç seviyesi. Faiz oranlarının bu seviyenin altına kayması mevcut belirsizlik koşullarında zor görünüyor. Merkez Bankası'nın (MB) bir kotasyon indirimine gidip gitmeyeceği ise piyasalarda tartışılıyor. Irak'a olası operasyon, artan petrol fiyatlarının enflasyon üzerinde yaratacağı baskı, muhtemel iç talep genişlemesi, mali disiplinin sağlanmasında yaşanabilecek sıkıntılar Merkez Bankası Başkanı Süreyya Serdengeçti tarafından dile getirilen 2003'e ilişkin ekonomik risk unsurlarından birkaçı. MB için öncelikli hedef, fiyat istikrarının sağlanması ve enflasyon hedeflemesine geçiş. MB'nın mevcut belirsizlik ortamında yeni bir kotasyon indirimine karar vermesi bu nedenle zor görünüyor.
             Gözler ekonomik icraatlarda
             3 Kasım seçimleri sonrasında yoğun bir gündemle baş başa kaldı piyasalar. Arada IMF heyeti geldi el konulan bankaların çözümü, kamuda atıl istihdamın azaltılması, vergi reformu konusundaki gecikmeler ve 2002 yılının zayıf bir bütçe performansı ile tamamlandığına dikkat çekip geri döndü. Bütün bu süreçte Irak konusu hep ön plandaydı. 
             Bundan sonra ise artık piyasaların gündeminde Irak'la birlikte, IMF'le başlayacak görüşmeler yanı sıra AKP iktidarının ekonomi icraatlarında olacak. İlk günden itibaren "iktidara geldiğimizde ekonomide çözüm yollarını biliyoruz" söylemlerinde bulunan AKP hükümeti icraatlarına başlayalı bir ay oldu. Ancak hükümetin kamu maliyesiyle ilgili olarak aldığı kararlar şu ana kadar biraz popülizm ağırlıklı ve IMF'le ilişkileri zorlayacak nitelikte gerçekleşti. Gerçekten çok düşük bir maaşla ve zor koşullarda yaşayan SSK ve Bağ-Kur emeklilerine verilen zam ise hükümetin son icraatı oldu. Tartışma zammın yıllık 3.5 katrilyon liralık maliyetinin finansmanı üzerine yaşanıyor. Hükümet şu ana kadar açıkladığı harcama kalemlerinin öteki ayağı olan gelir kanadında tatmin edici açıklamalarda bulunmuyor. Özelleştirmeden gelir beklentileri, verimlilik gibi açıklamalar gerçekçi olmadığı için endişe doğuyor.
        Pazarlıklar çetin geçecek
             IMF'in dördüncü gözden geçirme çalışmaları kısa süre içerisinde başlayacak. Hükümete bir not vermek için zamanın henüz çok erken olduğu bir gerçek. Ancak bir diğer gerçek de, gerek önceki dönemin kazanımları yapısal reformlar hakkında başlatılan tartışmalar, gerekse biraz popülizm kokan icraatların IMF ilişkilerini zorlayacağı şeklinde. Hükümet bu ay içinde 2003 yılı bütçe dengesini netleştirecek. Bunu yaparken performans kriteri faiz dışı bütçe fazlasının nasıl sağlanacağı da açık ve net olmalı. IMF'le yapılan pazarlıklar bu noktada faiz dışı bütçe fazlası oranını belirleyecek. Yüzde 20 seviyesindeki enflasyon hedefi ve istikrarlı büyümenin birlikte sağlanması gerekiyor. IMF ile sağlanacak bir uzlaşma bir anlamda makro rakamlardaki olumlu gelişimin devamı için teminat olacak. Gerek yurtdışında, gerekse yurtiçindeki finansman imkânlarına ulaşımı kolaylaştıracak, maliyetini düşürecek.
        Döviz piyasası şimdilik yatay
             Hızlı bir yükselişin ardından 1 milyon 700 bin seviyesinden gelen kurlar, MB müdahalesiyle yatay seyre girdi. Son veriler ışığında yapılan hesaplamalar 1 milyon 700 - 1 milyon 750 bin aralığındaki bir kuru işaret ediyor. Ancak yüksek aylık ihracat rakamları bu noktada yükseliş için yapısal bir gereklilik olmadığını gösteriyor. Kurlar bir süre yatay seyredebilir. Zaten dalgalı kur politikasında döviz kurları, gündeme riskler yerleştiğinde gerekli düzeltmeyi kendiliğinden yapıyor.
        Eurobond ihracı bekleniyor
             Hazine'nin bu hafta 4.3 katrilyon liralık iç borç itfası bulunuyor. Bu itfaya hazırlık olarak birisi 161 gün diğeri ise 273 gün vadeli iki Hazine bonosu ihalesi yapılacak. İhalelerde oluşan faizin fonlama maliyeti olan yüzde 55 seviyesinin üzerinde yüzde 55 - 56 aralığında oluşması bekleniyor. Ayrıca Hazine'nin eurobond ihracına hazırlandığı piyasalarda yaygın olarak konuşuluyor. Belirlenecek satış miktarının talebe bağlı olarak artabileceği ifade ediliyor.
             Paranın güvenli adresi
        Beklenen getiriyi taşınabilecek risk düzeyi belirler
             HALİM ÇUN
             Ak Portföy Yönetimi AŞ Genel Müdürü 
             Gelişmiş ekonomilerde yapılan analizler kısa vadeli faiz enstrümanlarının en düşük beklenen getiriyle, en düşük risk düzeyini birlikte sağladığını gösteriyor. Faizde uzun vadeye yöneliş beklenen getiride ve risk düzeyinde artışa neden oluyor. Hisse senedi yatırımı ise yüksek risk ve yüksek getiri beklentisine yatırım yapmak anlamına geliyor. 
             Gelişmiş piyasalardan farklı olarak ekonomik kriz mağduru Türkiye'de ise finans piyasalarında 10 yıllık döneme ilişkin analizler farklı sonuçlar ortaya koyuyor. Hisse senedinde getiriler reel bazda düşük kalıyor. Buna karşın son 10 yıla damgasını vuran iç borçlanma kısır döngüsüne paralel repoda ve bonotahvilde ciddi getiriler gündeme geliyor. 
             Analizde baz alınan dönem sonuçları etkileyebiliyor. Örneğin, nispeten istikrarlı ekonomik sürecin yaşandığı 1995- 1999 arasındaki 5 yılda hisse senedinin reel getirisi faiz enstrümanlarının üzerine çıkabiliyor. İstikrar ve düşük enflasyona paralel önümüzdeki yıllarda kısa vadeli faizin yıllık reel getirisinin düşmeye başlaması, uzun vadeli faiz ve nihayet hisse senetlerindeki getirilerin ise daha yukarıda oluşmasını bekliyoruz. 
             Yatırım enstrümanları bazında bu tür analizler ile geçmişin resmini çekmek ve geleceğe ilişkin bir perspektif yaratmak mümkün. Ancak bu yolla geleceğin fırsatlarını yakalama garantisi yok. Aslında geleceğin en verimli alanlarını tespit ederek yatırımları bu alanlara yönlendirmek fikri kulağa hoş gelse de pratikte yatırımcı için mağduriyet doğurabiliyor. Piyasalar risk yönetimi yapmayanları sık sık cezalandırıyor. Doğru portföy yönetiminin farklı enstrümanlardan oluşan portföyün toplam getirisini ve riskini doğru noktaya taşıyabilme becerisi olduğunun unutulmaması gerekiyor. 
             Yatırım fonları, belirlenmiş yatırım enstrümanlarına belli oranlar dahilinde bir arada yatırım yapar. Böylelikle kendi içinde beklenen getiri - risk dengesini sağlamayı hedeflerler. Tasarruf sahibi açısından yatırım fonlarını avantajlı kılan belki de en önemli unsur budur. Portöy yönetiminde ve yatırım fonlarında temel yaklaşım esas olarak toplam portföyün risk ve getirisini maksimize etmektir. Dolayısıyla, yatırım fonları temel yatırım araçlarından (repo, bono, hiss senedi vs.) farklı olarak kendi içinde bir risk yönetimi felsefesi de taşır.
             Yatırım fonlarında denge 
             Örneğin, geçtiğimiz bir aylık sürede faiz oranlarının hızlı yükselişine tanık olduk. Doğrudan Hazine bonosu - devlet tahvili yatırımı yapanlar için geçen bir aylık dönem olumsuzluk içeriyordu. Oysa aynı dönem yüksek oranda Hazine bonosu yatırımı yapan B tipi değişken ve B tipi bono tahvil fonları için fon yönetiminde uygulanan risk yönetimine paralel olumsuzluk yaşanmadı. Bu tür yatırım fonları tüm olumsuzluklara karşın aylık getiri bazında ortalamada repo kadar getiri sağladılar, hatta banka mevduatı ile yarıştılar. Portföy içerisinde bulunan farklı yatırım enstrümanlarının toplam portföye yaptığı olumlu etki bu noktada belirleyici oldu. 
             Yüksek dalgalanmalara maruz kalan finans piyasalarında her an doğru enstrümanda olmanın zorluğu ortada. Bu tür davranış biçimini seçen yatırımcı için mükemmel zamanlama mutlak gereklilik. Sıradan yatırımcının ise bu noktadaki şansı ise neredeyse sıfır. Bunun yerine belirlenen bir portföy yapısıyla uzun vadede istikrarlı getiriyi hedeflemek çok daha akıllıca. Aslında yatırım fonlarının yaptığıda bu. Enstrüman farklılaştırması ve risk yönetimiyle uzun vadede istikrarlı bir getiriyi yatırımcıya sunmak. Maliye Bakanı Kemal Unakıtan da vergi adaletini zedeleyen dolaylı ve dolaysız vergiler arasındaki çarpıklıktan şikayet etti. Unakıtan, dolaylı vergilerin oranının yüzde 70'lere çıkmasının vergi adaletini ortadan kaldırdığını belirtti. Unakıtan, dolaysız vergilerin toplam vergi gelirleri içindeki oranının yüzde 30'lara düştüğünü, dolaylı vergilerin yüzde 70'lere çıktığını vurguladı.
             Bunun büyük bir çarpıklık olduğuna işaret eden Maliye Bakanı, şöyle konuştu: "Biz, vergi adaletini sağlamak istiyoruz. Verginin adil, oranlarının makul olmasını istiyoruz. Ancak, dolaysız vergiler yüzde 30'lara düşmüş. Buna karşılık dolaylı vergiler yüzde 70'lere çıkmış. Dolaylı vergilerin oranının yüzde 70'lere çıktığı bir ülkede vergi adaletinden bahsedilmesi mümkün değil. Bu çarpık yapıyı düzeltmek mecburiyetindeyiz. Bu yapı değişmedikçe de hedefe ulaşmak çok zor. Bu nedenle gerçekleştireceğimiz vergi düzenlemeleriyle öncelikle bu yapıyı ortadan kaldırmayı amaçlıyoruz."
             Hazine'den aktarılan paralarla batık bankalar sorununu çözmeye çalışan Tasarruf Mevduatı Sigorta Fonu'nun (TMSF) bu işlevi nedeniyle doğan görev zararları 17.2 katrilyon liraya ulaştı. Hazine, TMSF'ye şimdiye kadar 32.1 katrilyon lira aktardı.
             Bankacılık Düzenleme ve Denetleme Kurumu (BDDK), TMSF'nin Eylül 2002 sonu itibariyle bilançosunu açıkladı. IMF ile sürdürülen stand - by anlaşmasının bir gereği olarak açıklanan bilançoya göre TMSF'nin görev zararları giderek büyüyor.
             Batık bankalar sorununu henüz çözümleyemeyen TMSF'nin, Eylül 2002 sonu itibariyle toplam görev zararı 17 katrilyon 172 trilyon liraya ulaştı.
             Karşılık ayıramıyor
             Bu zararın 10 katrilyon 997 trilyon lirası TMSF bünyesindeki bankalara verilen ihtiyatlardan, 455 trilyonu tasfiye halindeki şirketler ve ortaklıklara aktarılan kaynaklardan oluştuğu belirlendi. 6 katrilyon 22 trilyon liralık kısmı ise önceki yıllardan kesinleşmiş görev zararlarından oluşuyor. TMSF görev zararları için sadece 302 trilyon lira karşılık ayırabildi.
        
        
        
