                       
        
        
                
             haber
                   
             Van'da Yüzüncü Yıl Üniversitesi bünyesinde yaklaşık 5 milyon dolar harcanarak oluşturulmuş tam donanımlı Onkoloji merkezi var iken Durmuş'un aldığı bu karar bölgedeki hekimler tarafından tepkiyle karşılandı. Van'daki 2 bin metrekarelik alanda tüm radyoterapi cihazlarıyla donatılmış merkezden bile verim almak için asgari iki yıl gerektiği belirtildi. Türkiye Atom Enerji Kurumu'ndan ruhsat almak için birçok teknik yatırım yapılması gerektiği de ifade edildi. Adilcevaz'daki âtıl yatırıma imza atan Durmuş ise, Sağlık Bakanlığı'nca yayınlanan "Çöle Düşen Yağmurlar" kitabında, bunun gibi yatırımları siyasi çıkarlara bağlayarak, şöyle eleştirmişti:
             "... dar politik manevralar hatırına, devletin kaynakları, sahte yatırımlara, toprağa gömülmeye mahkûm, göz boyayıcı temellerle, anlamsız tesislere, işletilse bile uğrunda harcanan emeği karşılamayacak yatırımlara harcanmış. "
             Savcılık ve polis, evinin önünde uğradığı silahlı saldırıda yaşamını yitiren Doçent Dr. Necip Hablemitoğlu'nun katillerini bulabilmek için tüm yaşamını mercek altına aldı. Yetkililer, Hablemitoğlu'nun gençlik döneminde ülkücü - komando olarak dağlarda eğitim aldığını, bu dönemden sonra da CHP'ye kaydolduğunu belirledi.
             Hablemitoğlu suikastını araştıran savcılık, bir yandan cinayetle ilgili yeni ipucu peşinde koşarken, bir yandan da suikastı işlemesi muhtemel kişi veya grupları belirlemeye çalışıyor. Bu amaçla Hablemitoğlu'nun yaşamını detaylı bir inceleme altına alan savcılık ve emniyet birimleri, hayatındaki tüm detayları, hangi eylemlere katılıp, hangi siyasi grupların içerisinde veya karşısında yer aldığını saptamaya çalışıyor.
             Dağda eğitim almış
             Savcılık kaynaklarından edinilen bilgiye göre yetkililer, Hablemitoğlu'nun üniversite yollarında ve sonrasında ülkücü gruplarla yakın ilişki içerisinde olduğunu belirledi. 1980 öncesi ülkücü - komando olarak dağlarda eğitim aldığı saptanan Hablemitoğlu'nun daha sonra bu gruplardan koptuğu anlaşıldı. Hablemitoğlu'nun bu gruplarda yer alan bazı arkadaşlarıyla ilişkisini hiç kesmediği de belirlendi. Hablemitoğlu'nun daha sonra CHP'ye üye olduğu ancak aktif politikayla fazla ilgilenmediği de ortaya çıktı. Hablemitoğlu'nun Alman Vakıfları ile ilgili çalışmayı yapmadan uzun yıllar önce bölücü ve şeriatçı örgütlerle ilgili araştırmalar yaptığı ve bu dönemden itibaren tehdit almaya başladığı da anlaşıldı.
             Otopsi raporu yok
             Suikastla ilgili soruşturmada ise istenilen seviyeye gelinemediği öğrenildi. Suikasttan hemen sonra emniyet birimlerinin çok hızlı biçimde çalışmasına rağmen delillerin yetersiz oluşu fazla yol alınamamasına neden oldu. Hablemitoğlu'nun detaylı otopsi raporu, kapsamlı analizler yapılmasından dolayı henüz çıkartılamazken, görgü tanığının olmaması nedeniyle robot resim çizilemedi. Borsaya yaptığı açıklamayla Çukurova Grubu ile finansal yeniden yapılandırma anlaşması imzaladığını bildiren Yapı ve Kredi Bankası, grubun kredilerinin yeniden yapılandırıldığını ve anlaşmanın imzalanmasından itibaren ilk üç yıl, yıl sonlarında ödenmek üzere libor artı 3.5 oranında faiz koşulu getirildiğini açıkladı.
             İlk üç yılı takiben altı ayda bir ana para taksitlerinin, yıl sonlarında da aynı oranda faiz ödemesinin yapılacağı bildirildi. Banka, Çukurova Grubu'ndan 268 milyon 906 bin 707 dolar tutarında ödemeyi temin için Muhabbet Kart'ı çıkartan A - Tel Pazarlama ve Servis Hizmetleri AŞ'nin sermayesinin yüzde 50'sine tekabül eden 7 milyon adet hissenin Yapı ve Kredi'ye, 269 milyon dolar bedelle geçtini açıkladı.
             Açıklamada, anlaşmanın Çukurova Grubu'nun Pamukbank'tan dolayı devlete olan borçlarını ödemede 31 Ocak 2003 tarihine kadar BDDK ile anlaşmaya varması halinde geçerlilik kazanacağı belirtildi.
        A - Tel'in 3.5 milyon abonesi, 175 milyon dolar cirosu var
             1999'da yüzde 50 Medya Holding, yüzde 50 de KVK şirketlerinin ortaklığıyla kurulan A - Tel Pazarlama ve Servis Hizmetleri AŞ, 'Muhabbet Kart' adıyla cep telefonu pazarında faturasız hatların pazarlama ve servisini yapıyor. A - Tel, 2000 yılını 220 milyon dolar, 2001 yılını 140 milyon dolar ciro ile kapattı. Şirketin 2002 yıl ciro hedefi ise 175 milyon dolar. 2001 yılında İnterpro tarafından açıklanan 'İlk 500 Bilişim Şirketi' sıralamasında 12'nci sırada yer alan A - Tel, geçtiğimiz yıl haziran ayında 3 milyon abone sayısına ulaştığını duyurmuştu. A - Tel'in 2002 yılsonu abone hedefi ise 3.5 milyon kişi olarak açıklanmıştı.
             Gençlerbirliği süper ligde oynadığı futbolla 'üç büyükler'e kafa tutuyor. Sahalardaki başarının ardında ise gerçek bir 'ekonomik mucize' yatıyor. Ne ciddi sayıda bir taraftarı ne de gişe geliri olan, en çok 7 - 8 milyon dolar değerindeki Gençlerbirliği'nin bütçesi denkken, milyonlarca taraftara sahip, piyasa değerleri 250 milyon dolardan başlayan Fenerbahçe, Galatasaray ve Beşiktaş gibi büyük takımların milyonlarca dolarlık zararları, bütçe açıkları var. Üstelik kasasında en az 20 milyon doları olduğu söyleniyor.
             Mucizenin mimarı Başkan İlhan Cavcav, başarısını 'sanayici gibi düşünmesine" bağlıyor. İki de sırrı var: Doğru insana yatırım yapmak ve gençlere şans tanımak.
             Vergi rekortmeni
             Ankara'nın en çok vergi veren üçüncü işadamı, un sanayicisi Cavcav, takımını bugüne getiren ekonomik yapıyı şöyle anlatıyor:
             "Arkamızda ne taraftar ne belediye var. Muhitimiz yok, benim dışımda para verecek bir işadamı yok. Bu durumda ticaret yapmaktan başka seçeneğimiz de yok. İkinci, üçüncü ligden yetenekli futbolcuları alıyor yetiştirip büyük rakamlara satıyoruz."
             5 milyon dolara sattı
             Cavcav buna örnek olarak, Kamerun'dan 150 bin dolara alıp, Real Madrid'e 5 milyon dolara sattığı Jeremy'i gösteriyor. Takımını 'futbol üniversitesi' olarak tanımlayan Cavcav, "Gençlere büyük imkânlar sunamıyoruz ama şans tanıyoruz. Bu onlar için bir motivasyon oluyor. Kısa zamanda transfer olmak için canla başla oynuyorlar. Üç büyüklerde Gençlerbirliği kökenli 18 futbolcu var" diyor. 
             Mahalle takımlarını izliyor
             'İyi futbolcuyu nasıl buluyorsunuz?' sorusu üzerine Cavcav, "Benim işim un. Buğday seçer gibi seçerim. Buğday seçerken kullandığım ölçüleri kullanırım" diyor. Cavcav'ın bir özelliği de iyi futbolcunun izini sürmesi. Bunun için mahalle takımlarını bile izliyor.
             Gençlerbirliği Başkanı İlhan Cavcav, 17 çocuklu bir ailenin çocuğu. Yoksulluk yıllarının kendisine 'kıt kaynakları nasıl kullanması gerektiğini' iyi öğrettiğini belirtiyor. Büyük kulüplerin para sıkıntısı çekmesine çok şaşırıyor. "Öyle büyük hasılat gelirleri var ki, sıkıntı çekmeleri imkânsız. En büyük hataları futbolculara büyük paralar harcamaları" diyor.
        Sanayici gibi yönetiyor
             Kulübü, ticaret adamı ve sanayici prensipleri ile yöneten İlhan Cavcav'ın modelinin ana unsurları şöyle:
          Anadolu'yu ve dünyayı geziyor. Liglerde hatta mahalle takımlarında oynayan başarılı futbolcuları keşfediyor.
          Yetenekli amatör futbolcuyu düşük fiyatla satın alıyor. Yatırım yapıp yetiştiriyor, kendini göstermesine izin veriyor. Sonra milyon dolarlara satıyor.
          Asla oyuncu transfer etmiyor.
          Kulübü profesyonel yöneticilere bırakmıyor.
          Gereksiz masraf ve israfa izin vermiyor.
          Bütçedeki her harcama kalemiyle bizzat ilgileniyor.
        Piyale'nin Sabancı Grubu tarafından satın alınması ile hareketlenen makarna piyasasında gözler, iç pazarın lideri durumundaki Filiz'e çevrildi. Doğuş Grubu'nun gıda sektöründen çıkma kararıyla gündeme gelen Filiz Makarna'nın tamamının İtalyan ortak Barilla'ya satışında son aşamaya gelindi. Edinilen bilgiye göre, artık görüşmelerin tek konusu hisse devir fiyatı. 
             Fiyat görüşmelerinin de üç - dört ay içinde sonuçlandırılması ve 2003 yazı başlamadan hisse devrinin gerçekleştirilmesi bekleniyor. Filiz Makarna'nın halen yüzde 45'i Doğuş Grubu'nun, yüzde 55'i de Barilla'nın elinde.
             2.2 milyar euroluk dev
             Dünya çapında toplam 31 üretim ve değirmen merkezi bulunan Barilla, makarnanın yanı sıra unlu mamüller alanında da faaliyet gösteriyor. Şirket, 2001 yılında 2.2 milyar euro ciro elde etti. 2001'i 32 milyon dolar ciro ile kapatan Filiz Makarna ise iç pazarın lideri. Filiz Makarna'nın ton bazında pazar payı yüzde 27 iken, satış hasılatına göre pazar payı yüzde 28.5'e ulaşıyor.
             Barilla'nın, Türkiye'de kalıcı olmak istediğini vurgulayan kaynaklar, organizasyonu Barilla tarafından oluşturulmuş olan Filiz Makarna'da hisse devri sonrası yönetim değişikliği beklenmediğini belirtiyorlar. Barilla'nın, Filiz Makarna'yı bir üretim üssü haline getirmek için almak istediği de konuşulanlar arasında. 
             Buna göre, Barilla özellikle Ortadoğu'da daha etkin olmak için buradaki üretimini artırmayı ve belli bir coğrafyayı Türkiye'den kontrol etmeyi planlıyor. Barilla'nın Filiz'le ilgili planları arasında makarna üretimi dışında diğer unlu mamuller üretimini başlatmak da var. 
             AKP Genel Başkanı Recep Tayyip Erdoğan, zorunlu tasarrufların, sahiplerinin en tabii hakkı olduğunu belirterek "Kimse 'bunu veremem' diyemez, bu verilecek. Ama 'hemen verin' diyorsanız, bu biraz zor. Bunu yapamayız. 14 katrilyon lira nasıl hemen ödenir" dedi.
             Bazı sendikaların konuyu istismar ettiğini savunan Erdoğan, "Dün senin mensubu olduğun, aynı zihniyeti taşıdığın partiler işbaşındayken niye onlardan istemedin bunu? Ülkeyi germeye kimsenin hakkı yok" dedi. Erdoğan, yeni yıla ailesiyle girdiği Güneysu'da villasından çıkarak bir kahvehanede vatandaşlarla sohbet ederken şöyle dedi:
             'Enkaz devraldık'
              "Ne tür bir enkaz aldığımızı biliyorsunuz. Temennimiz doğru çalışmalarla halkımızın beklentilerini karşılamaktır. Ama birileri çıkıp bunun akşamdan sabaha hallolacağını sanıyor. Türkiye'nin sırtındaki yük anlatılacak gibi değil. Erdoğan meydanlarda 'üç yıl kemerleri sıkacağız' dedi. Bu süre geçtikten sonra 'aradığımız hükümeti bulduk' diyeceksiniz. Milletimden, bundan sonra da anlayış göstermesini istiyorum."
             'Tilkilik yapıyorlar'
             Erdoğan, "Bazıları, bazı şeyleri kaşıma gayreti içinde. Daha bir iki ay olduğu halde karalama kampanyasına girecek olanlar var. Tilkilik yapıyorlar. Yetişemedikleri üzüme koruk derler. Üç buçuk, beş sene ülkeyi yönettikleri halde ortaya koydukları ortada. Sadece SSK'da 600 trilyon birikmiş ilaç borcu var" dedi. Kamuda hak etmeden bankamatikten maaş çeken birçok kişi olduğunu da savunan Erdoğan, "Bir il müdürlüğünde 25 müdür yardımcısı var. Aynı şey Çaykur'da da var. Bu kurumlar bunlardan kurtulsun" dedi.
        2003'te emekliye enflasyon farkı yok
             Ali Faik ATAY KARABÜK
             Çalışma ve Sosyal Güvenlik Bakanı Murat Başesgioğlu, emekli aylıklarının 2003'te enflasyona endeksli olmayacağını söyledi.
             Milli Eğitim Bakanı Erkan Mumcu ile birlikte Karabük Yücel Huzurevi'ni ziyaret eden Başesgioğlu, SSK ve Bağ - Kur emeklilerinin maaş zamıyla ilgili bir soruya, şu yanıtı verdi: "Hükümet olarak emekli aylıklarının 2003 itibariyle TÜFE'ye (tüketici fiyat artışları) endeksli olmaması konusunda bir kararımız var. Daha önceki hükümetin çıkardığı kararnamede SSK ve Bağ - Kur emeklilerine zam farkı yüzde 2.7. Onun da parasal tutarı çok komik. Bu konuda çalışmalarımız sürüyor. Ocak ayının 15'i itibariyle maaş konuları netleşecek."
             Ekonomilerin içinden geçtiği süreç revaçta olan meslekleri de belirliyor adeta. Daha 10 yıl öncesinde borsa ve brokerlık mesleği ekonomi bölümlerinde okuyan bir çok genç için ideal bir meslekti. Ancak, son üç yıldır hisse senedi piyasasında süren düşüş trendiyle küçülen hisse senedi piyasası ve ağır bir kriz geçiren finans sektöründe binlerce insan işsiz kaldı. Gençlerin de bu mesleklere olan ilgisi azalırken, finans sektöründe son iki yılda büyüyen tek alan ise yatırım fonları oldu. 
             1998 yılında 1 milyar dolar olan fon pazarı, 2002'de 6 milyar dolar büyüklüğe ulaştı. 1996 yılından bu yana bankacılık sektöründe, portföy yöneticiliğinin finanstan ayrıştırılması ve bunun için ayrı şirketlerin kurulmasıyla adeta bir dönüşüm yaşandı. Kendi organizasyonuna kavuşan portföy yönetim şirketleri de yeni bir finansçı tipi yarattı. 
             Kriz onları da vurdu 
             Finansın içinden geçtiği ağır krizden fon yöneticilerinin maaşları da olumsuz etkilendi. Çalışılan kuruma, yönetilen fona, fonun büyüklüğüne göre ciddi farklılıklar göstermekle birlikte sektörde maaşlar 1,5 ila 5 milyar arasında değişiyor. Bazı kurumlarda yıllık başarı primleri veriliyor. Sektörde çalışanların yaş ortalaması ise 28 ila 35 arasında değişiyor. 
        Paranın 'cool' çocukları
             Fon yöneticisi gençler bu kariyere ulaşmadan önce mutlaka hisse senedi veya bankaların hazine ve araştırma departmanlarında uzun yıllar deneyim ediniyorlar. Yani, "Ben çok iyi bir okuldan mezun oldum, iki de yabancı dil biliyorum" hemen portföy yöneticisi olurum diyenlere böyle bir olanağın bulunmadığını hatırlatmakta fayda var. İyi fon yöneticilerinin en belirgin özelliği serinkanlı olmaları ve daha stratejik düşünmeleri. 
             Hisse senedi piyasasında alım satan yapan borsacılar, günlük hareketlere ve sadece borsaya yoğunlaşırken, fon yöneticileri altından tutunda Amerikan Hazine bonosuna kadar bütün finansal enstrümanlardaki gelişmelerle ilgileniyorlar. Siyasi gündem de fon yöneticilerinin günlük ajandasına hergün not düşülen bileşenler. Anlık işlem yapmaya alışkın, adrenalin zengini borsacıların aksine fon yöneticileri ise daha serinkanlı çalışıyorlar.
              Borsacılar, risk almaya daha eğilimli ve özel hayatlarında da daha hızlı yaşayan insanlar. Fon yönetiminde ise istikrar öne çıktığından, alınan kararlar orta vadeli stratejilerle oluşturuluyor. Fon yöneticileri özel hayatlarında da daha sakin yaşıyorlar. 
        Kaçarı yok, getiri şeffaf
             Şu anda sektörde dolaylı çalışanlarla birlikte yaklaşık bin 500 kişi bulunuyor. Portföy yönetimi yapan organizasyonlarda araştırma, trading (alım - satım) ve operasyon bölümleri bulunuyor. Bazı portföy yönetim şirketlerinin operasyonel işlemleri kendi bünyesindeyken, bir kısmı ise bunu bağlı olduğu banka veya aracı kurum vasıtasıyla gerçekleştiriyor. Fon yöneticisinin işi paraya para kazandırmak. Ve bu piyasada sistem öyle şeffaf işliyor ki, fonların getirileri her gün gazetelerde yayınlanıyor. Bu nedenle sektördeki kurumlar arasında ciddi bir rekabet sözkonusu. 
        'Hindistan bonosundan da haberdar olmalı' 
             Kurumsal Yatırımcı Yöneticileri Derneği Başkanı Gürman Tevfik, fon sektöründe çalışanların daha kalifiye olduklarını söylüyor. Sadece belli bir piyasayı izlemenin mesleği yapmak için yeterli olmadığını söyleyen Tevfik, "Fon yöneticisi Hindistan bonolarının fiyatından dahi haberdar olmalı" diyor. Emeklilik fonlarının sisteme girmesiyle sektörde hızlı bir büyüme olacağına dikkat çeken Tevfik, "Fon sektörü hızlı büyüyor. Ancak henüz gideceği yol çok uzun. Yabancı fonların binlerce çalışanı bulunuyor. Sektörün büyümesiyle yaratılacak istihdamda önümüzdeki yıllarda katlanarak büyüyecek" şeklinde konuşuyor. 
        Brokerlığın prestiji yeniden yükselecek
             1990'lı yıllarda beyaz gömlekleriyle hisse senedi işlemi yapan brokerlık mesleğinin bir statü sembolü olduğunu belirten Gedik Yatırım'ın Genel Müdürü Erhan Topaç, son dönemde bu prestijin fon yöneticilerine kaydığına dikkat çekiyor. Yatırımcının haklı olarak öncelikle getiriyle ilgilendiğini ifade eden Topaç, "Ancak, bizde son üç yıldır olduğu gibi borsanın düşüş trendine girdiği dönemlerde borsacılık mesleği itibar kaybediyor. Ancak, fon piyasasında daha istikrarlı getiriler sözkonusu olduğundan yatırımcı nezdinde meslekte enstrümanda daha dost görünüyor" diyor. Borsada yükseliş trendinin başlamasıyla kaybolan prestijin tekrar kazanılacağını savunanTopaç, ancak fon yöneticiliğinin 21. yüzyılın meslekleri arasında öne çıktığına dikkat çekiyor. 
        Yatırımcının platformu
             Bir miktar hisse satabilirsiniz 
        2000 yılında borsaya yatırım yaptım ancak borsa o günden bu yana düşüyor. Elimdeki hisse senetlerini henüz satmadım. Bunları satmayıp beklemeli miyim? Borsanın bu yılki hareketleri sizce nasıl olur? Irak'a operasyon yılın tamamı boyunca hisse senetleri üzerinde baskı yapar mı? 
        
        
        
